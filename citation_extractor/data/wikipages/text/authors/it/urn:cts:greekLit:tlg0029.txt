Dinarco - Wikipedia
Dinarco
Da Wikipedia, l'enciclopedia libera.
Vai a:					navigazione, 					ricerca
Dinarco (in greco antico: Δείναρχος, Déinarchos; Corinto, 360 a.C. – Atene, 290 a.C. circa) è stato un oratore ateniese, l'ultimo dei dieci oratori attici.
Indice
1 Biografia
2 Opere
3 Note
4 Bibliografia
5 Altri progetti
6 Collegamenti esterni
Biografia[modifica | modifica wikitesto]
Le notizie sulla vita di Dinarco sono scarse: le fonti principali sono l'opuscolo Su Dinarco di Dionigi di Alicarnasso e la Vita dei dieci oratori dello Pseudo-Plutarco, a cui si aggiungono le brevi notizie del lessico Suida.[1]
Nacque a Corinto intorno al 361/360 a.C.[2] da un certo Socrate o Sostrato,[3] ma si spostò ad Atene ancora giovane, nel periodo delle spedizioni di Alessandro Magno contro l'Asia: qui studiò retorica alla scuola di Teofrasto e dal 336/335 a.C. iniziò la professione di logografo.[4] Essendo un meteco, non poté intraprendere la carriera politica né parlare in tribunale; raggiunse l'apice del successo a seguito della morte di Alessandro Magno, durante il governo di Demetrio Falereo, con il quale era in ottimi rapporti,[5] tuttavia nessuna orazione di questo periodo si è conservata.[6] Proprio a causa dell'amicizia con Demetrio Falereo, quando Demetrio Poliorcete conquistò Atene nel 307/306 a.C. e fu ripristinato il governo democratico, Dinarco fu accusato di simpatie oligarchiche e, venduti i suoi beni, preferì trasferirsi a Calcide, in Eubea; ritornò ad Atene nel 292 a.C., grazie all'intervento di Teofrasto, e visse presso l'amico Prosseno, contro il quale dopo poco tempo intentò una causa per sottrazione di denaro: fu questa l'unica occasione in cui parlò di persona in tribunale.[5] Probabilmente morì pochi anni dopo questa causa, ma la data di morte non è nota con certezza.[6]
Opere[modifica | modifica wikitesto]
A Dinarco furono attribuiti numerosissimi discorsi, tra i cento ed i centosessanta a seconda delle tradizioni,[7] sia pubblici che privati, generalmente ritenuti di scarso valore letterario e scarse imitazioni dell'arte di Demostene, tant'è che Dinarco venne chiamato il Demostene contadino[8] o il Demostene orzato, per la sua mancanza di incisività.[5][9] Non mancarono però alcuni estimatori: Dionigi di Alicarnasso riporta il giudizio positivo che ne diede Demetrio di Magnesia, che ne lodava l'arte persuasiva e riteneva Dinarco non inferiore a Iperide.[10] Lo stesso Dionigi sostiene che lo stile di Dinarco era difficile da definire, poiché in alcune orazioni ricordava lo stile di Lisia, in altre quello di Iperide, in altre ancora quello di Demostene.[11]
Dionigi di Alicarnasso ha conservato i titoli di 87 orazioni di Dinarco, dei quali però ritiene che 27 siano spuri;[12] a questi si aggiungono 12 titoli forniti da altri autori, portando così il totale a 99.[13] Solo tre discorsi si sono conservati:[14]
Contro Demostene
Contro Aristogitone
Contro Filocle
Degli altri rimangono solo alcuni frammenti.[15]
Note[modifica | modifica wikitesto]
^ L'ultima parte della voce della Suida su Dinarco (δ 333 Adler) si riferisce in realtà ad un omonimo; cfr. Burtt, p. 161 n. A.
^ Dobson, p. 302, seguito da vari studiosi moderni, sulla base dell'indicazione di Dionigi di Alicarnasso, 4; Usher, p. 343 n. 56, invece ritiene sia da spostare più in avanti.
^ Dionigi di Alicarnasso, 2; Fozio, cod. 267.
^ Usher, p. 343; OCD.
^ a b c OCD.
^ a b Usher, p. 344.
^ Suida, δ 333 Adler, ma Fozio, cod. 267, riduce il numero a 64.
^ Dionigi di Alicarnasso, 8, alludendo al portamento e all'abbigliamento dei contadini, che sono più dimessi rispetto a quelli dei cittadini (cioè Demostene).
^ Il paragone, che fu avanzato da Ermogene di Tarso (Sulle forme stilistiche, II, 11), è tra il "sapore" dei discorsi di Demostene, che è paragonato al grano, e la mancanza di "gusto" di quelli di Dinarco, che è paragonato all'orzo.
^ Dionigi di Alicarnasso, 1.
^ Dionigi di Alicarnasso, 5.
^ Dionigi di Alicarnasso, 10 segg.
^ Burtt, p. 308.
^ Secondo Burtt, p. 308, altri 4 discorsi, generalmente attribuiti a Demostene, potrebbero essere stati scritti da Dinarco: il discorso 58 Contro Teocrine, 39 Contro Beoto, 40 Contro Mantiteo sulla dote e 47 Contro Evergo e Mnesibulo.
^ L'edizione critica delle orazioni complete e dei frammenti è quella di Conomis. Una traduzione in inglese delle tre orazioni e dei frammenti è in Burtt.
Bibliografia[modifica | modifica wikitesto]
Fonti antiche
AA.VV., Suida.
Dionigi di Alicarnasso, Su Dinarco.
Fozio di Costantinopoli, Biblioteca.
Raccolte delle orazioni e dei frammenti
(GRC, EN) J.O. Burtt (a cura di), Minor Attic Orators. Lycurgus. Dinarchus. Demades. Hyperides (XML), vol. 2, Cambridge, MA, Harvard University Press, 1954.
(GRC, LA) Nicos C. Conomis (a cura di), Dinarchi orationes cum fragmentis (XML), Lipsia, B.G. Teubner, 1975.
Fonti moderne
(EN) George Law Cawkwell, Dinarchus (Δείναρχος), in The Oxford Classical Dictionary, 4ª ed., Oxford University Press, 2012.
(EN) John Frederic Dobson, The Greek orators, Londra, Methuen & Co, 1919.
(EN) Stephen Usher, Greek Oratory. Tradition and Originality, New York, Oxford University Press, 1999.
Altri progetti[modifica | modifica wikitesto]
Altri progetti
Wikisource
Wikisource contiene una pagina dedicata a Dinarco
Collegamenti esterni[modifica | modifica wikitesto]
(EN) Gladys Shoemaker, Dionysius of Halicarnassus, On Dinarchus, in Greek, Roman, and Byzantine Studies, vol. 12, nº 3, 1971.
V · D · M
Oratori attici
Andocide · Antifonte · Demostene · Dinarco · Eschine · Iperide · Iseo · Isocrate · Licurgo di Atene · Lisia
Controllo di autorità
VIAF: (EN) 268224700 · LCCN: (EN) n85122338 · ISNI: (EN) 0000 0000 8029 3376 · GND: (DE) 119110881 · BNF: (FR) cb12162061j (data) · NLA: (EN) 44498229 · BAV: ADV11499246 · CERL: cnp00944348
Portale Antica Grecia
Portale Biografie
Estratto da "https://it.wikipedia.org/w/index.php?title=Dinarco&oldid=81917875"
Categorie: Retori ateniesiNati nel 360 a.C.Nati a CorintoMorti ad Atene (città antica)Oratori atticiCategorie nascoste: BioBotVoci con template Bio e nazionalità assente su WikidataVoci con template Bio e AnnoNascita assente su WikidataVoci con template Bio e AnnoMorte assente su WikidataVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice NLAVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikisource
In altre lingue
CatalàDeutschΕλληνικάEnglishEsperantoEspañolEestiSuomiFrançaisGalegoMagyarÍslenska한국어NederlandsPolskiРусскийSrpskohrvatski / српскохрватскиУкраїнська中文
Modifica collegamenti
Questa pagina è stata modificata per l'ultima volta il 9 lug 2016 alle 13:09.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile