Partenio di Nicea - Wikipedia
Partenio di Nicea
Da Wikipedia, l'enciclopedia libera.
Vai a:					navigazione, 					ricerca
Partenio di Nicea (Nicea, ... – Roma ?, dopo il 14 d.C.) è stato un grammatico e poeta greco antico.
Indice
1 Biografia
2 Opere
3 Note
4 Altri progetti
5 Collegamenti esterni
Biografia[modifica | modifica wikitesto]
Partenio, figlio di Eraclide ed Eudora, proveniente da Nicea, in Bitinia, visse all'epoca delle Guerre mitridatiche e venne deportato a Roma nel 72 a.C. da Cinna, secondo il lessico Suda. In seguito si recò a Napoli, dove insegnò il greco a Virgilio, che ne avrebbe ripreso alcuni versi nelle Bucoliche e nelle Georgiche [1].
Si pensa che Partenio sia vissuto all'incirca fino all'ascesa al trono di Tiberio nel 14 d.C., visto che l'imperatore lo ebbe a modello di stile [2], probabilmente avendolo conosciuto direttamente alla corte augustea o, comunque, tramite Virgilio.
Opere[modifica | modifica wikitesto]
Partenio fu fecondo scrittore di elegie, specialmente di argomento funerario, e di brevi epilli. Il lessico Suda e vari grammatici citano i seguenti titoli, di cui sopravvivono solo 48 brevissimi frammenti: Afrodite; Arete (un elogio funebre per la moglie, in 3 libri); Archelaide (in distici elegiaci); Biante; Delo (forse un epillio sui culti di Apollo, tra i quali veniva menzionato Apollo Grinio); Crinagora; Leucadia; Antippe; Idolofane; Eracle; Ificlo; Telefo. Di queste opere, almeno a partire dagli scarni frammenti pervenuti, sembra fosse apprezzata la notevole raffinatezza formale e l'erudizione sulla scorta di Callimaco ed Euforione di Calcide, a cui Luciano di Samosata (De conscribenda historia, LVII) appunto lo unisce per l'estremizzazione formale.
L'unica sua opera giunta fino a noi, gli Erotikà Pathémata (Le pene d'amore), composta per il poeta Gaio Cornelio Gallo, è una raccolta mitografica di 36 storie d'amore dalla conclusione infelice, tratte da precedenti lavori di vari storici e poeti, tra i quali Euforione di Calcide, Filita o Nicandro.
L'operetta si apre con una breve prefazione in forma di lettera a Gallo, in cui spiega di aver raccolto storie d'amore infelici da diversi poeti e scrittori, in modo da offrire spunti al suo protettore ed amico:
« Ho pensato, mio caro Cornelio Gallo, che per te sopra tutti gli uomini ci sarebbe stato qualcosa di particolarmente gradevole in questa raccolta di romanzi d'amore, e li ho messi insieme e pubblicati nella più breve forma possibile. Le storie, come si trovano nei poeti che trattano questa tipologia di soggetti, di solito non sono raccontate con sufficiente semplicità; Mi auguro che, nel modo in cui le ho trattate, tu possa avere la sintesi di ognuna: e potrai, quindi, avere a portata di mano un magazzino da cui attingere materiale, come può sembrare meglio per te, sia per versi epici che per gli elegiaci. Sono sicuro che non penserai male di loro perché non hanno quella raffinatezza di cui sei tu stesso un maestro: io li ho solo messi insieme come aiuti alla memoria, il che è l'unico scopo per cui essi sono destinati a essere di servizio a te. »
Dopodiché, Partenio espone brevemente ogni singola storia, facendola precedere da una brevissima rubrica in cui espone la fonte di riferimento. Spesso la storia viene integrata con estratti poetici più o meno lunghi dell'autore di riferimento, o, in alcuni casi, di Partenio stesso. Queste le storie esposte dall'autore:
Lyrco
Polymela
Evippe
Enone
Leucippo
Pallene
Ipparino
Erippe
Polycrite
Leucone
Biblide
Calco
Arpalice
Anteo
Dafne
Laodice
Periandro e sua madre
Neaera
Pancrato
Aëro
Pisidice
Nanide
Chilonide
Ipparino
Faillo
Apriate
Alcinoe
Clite
Dafni
Celtine
Dimete
Antippe
Assaone
Corito
Eulimene
Arganthone
Dato che Partenio generalmente cita le proprie fonti, queste storie sono utili in quanto forniscono informazioni sui poeti e grammatici alessandrini, per quanto concerne almeno il contenuto delle loro opere.
Note[modifica | modifica wikitesto]
^ Macrobio, Saturnalia, V 17
^ Svetonio, Tiberio, LXX, 2
Altri progetti[modifica | modifica wikitesto]
Altri progetti
Wikisource
Wikisource contiene una pagina in lingua greca dedicata a Partenio di Nicea
Collegamenti esterni[modifica | modifica wikitesto]
(EN) Testi online: Partenio, Storie d'amore - traduzione inglese di S. Gaselee, 1916, theoi.com.
Controllo di autorità
VIAF: (EN) 289787117 · LCCN: (EN) nr90020302 · ISNI: (EN) 0000 0001 1593 4349 · GND: (DE) 119523558 · BNF: (FR) cb131978355 (data)
Portale Antica Grecia
Portale Biografie
Estratto da "https://it.wikipedia.org/w/index.php?title=Partenio_di_Nicea&oldid=81894319"
Categorie: Grammatici greci antichiPoeti greci antichiNati a İznikMorti a RomaCategorie nascoste: BioBotVoci con template Bio e nazionalità assente su WikidataVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altre lingue
CatalàDeutschΕλληνικάEnglishEspañolSuomiFrançaisBahasa Indonesia한국어LatinaNorsk bokmålPolskiPortuguêsSvenskaУкраїнська
Modifica collegamenti
Questa pagina è stata modificata per l'ultima volta il 7 lug 2016 alle 18:17.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile