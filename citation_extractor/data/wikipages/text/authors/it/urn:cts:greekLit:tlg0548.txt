Apollodoro di Atene - Wikipedia
Apollodoro di Atene
Da Wikipedia, l'enciclopedia libera.
Vai a:					navigazione, 					ricerca
Apollodoro di Atene, figlio di Asclepiade (in greco antico: Ἀπολλόδωρος ὁ ᾿Αθηναῖος; 180 a.C. circa – Atene, 120-110 a.C.), è stato uno storico, grammatico e lessicografo greco antico.
Indice
1 Biografia
2 Opere
3 Note
4 Bibliografia
5 Altri progetti
6 Collegamenti esterni
Biografia[modifica | modifica wikitesto]
Legato allo stoicismo, Apollodoro fu discepolo di Panezio e di Diogene lo Stoico, ma in particolare fu collaboratore di Aristarco di Samotracia ad Alessandria, nello studio dei testi di Omero e degli autori comici.
Lasciò Alessandria d'Egitto nel 146 a.C. circa, a causa alla cacciata dei dotti ordinata da Tolomeo VIII, per dirigersi alla volta di Pergamo. Di lì si spostò definitivamente in Atene.
Opere[modifica | modifica wikitesto]
Le numerose opere attribuite ad Apollodoro sono perdute, eccezion fatta per numerosi frammenti, dai quali si evince che aveva composto lavori di erudizione storico-cronografica.
Il capolavoro dell'erudito ateniese era la Cronaca (Χρονικά), un'opera, dedicata ad Attalo II Filadelfo, in quattro libri di cronologia universale scritti in trimetri giambici, in cui Apollodoro creava un'impalcatura dal 1184 (presa di Troia) al 144 a.C. Spesso lo studioso, che seguiva il computo degli arconti di Atene, indicava, per gli autori letterari, l'acme, la fioritura dell'autore, che cadeva nel quarantesimo anno d'età [1].
Di argomento geo-etnografico era Sul Catalogo delle navi (Περὶ νεῶν καταλόγου), in 12 libri, una sorta di commento storico-geografico alla sezione del II libro dell'Iliade concernente la flotta greca. L'opera più imponente era, comunque, Sugli Dei (Περὶ Θεῶν), un trattato in 24 libri, in cui Apollodoro ordinava i miti greci per tematiche e genealogie, oltre a spiegare gli epiteti delle divinità in base all'etimologia o agli attributi del dio, spesso con abbondanti citazioni.
Al campo delle opere lessicografiche ed erudite appartenevano titoli come Περὶ τῶν Ἀθήνησιν ἑταίρων (Sulle etère ateniesi) [2]; Ἀντιγραφὴ πρὸς τὴν Ἀριστοκλέους ἐπιστμήν [3]; Περὶ Σώφρονος, un commento ai mimi di Sofrone di Siracusa, di cui Ateneo cita il terzo libro [4] ; Γῆς περίοδος, κωμικῷ μέτρῳ, una geografia universale in versi giambici [5]; Περὶ Ἐπιχάρμου, commento o dissertazione sulle opere del poeta comico Epicarmo, in dieci libri [6]; Ἐτυμολογίαι (Etimologie).
Ad Apollodoro, in virtù dell'ampio lavoro sulle divinità, sarebbe stata erroneamente attribuita la cosiddetta Biblioteca (Βιβλιοθήκη), compilata forse nel II secolo, ordinata per genealogie. Gli è stato dedicato un asteroide, 12609 Apollodoros.
Note[modifica | modifica wikitesto]
^ Sull'opera, cfr. B. Bravo, La Chronique d'Apollodore et le Pseudo-Skymnos: érudition antiquaire et littérature géographique dans la seconde moitié du IIe siecle av. J.-C., Leuven 2009 (Studia Hellenistica, 46).
^ Athen. XIII 567, 583; XIV 586, 591.
^ Athen. XIV 636.
^ VII 281, mentre il quarto è citato in Schol. ad Aristoph. Vespe, 483.
^ Strabone XIV, 656; Steph. Byz. passim.
^ Porphyr. Vit. Plotin., 4.
Bibliografia[modifica | modifica wikitesto]
(EN) William Smith (a cura di), Apollodorus, in Dictionary of Greek and Roman Biography and Mythology, 1870.
Frammenti e commento (in tedesco), in F. Jacoby, Fragmente der Griechischen Historiker, (FGrHist) n. 244.
F. Jacoby, Apollodors Chronik: Eine Sammlung der Fragmente, Berlin, 1902.
Altri progetti[modifica | modifica wikitesto]
Altri progetti
Wikisource
Wikisource contiene una pagina dedicata a Apollodoro di Atene
Collegamenti esterni[modifica | modifica wikitesto]
(EN) Esempi tradotti dalla Cronaca, attalus.org.
Apollodoro di Atene, in Treccani.it – Enciclopedie on line, Istituto dell'Enciclopedia Italiana, 15 marzo 2011. (Enciclopedie on line)
Apollodoro di Atene, in Enciclopedia Italiana, Istituto dell'Enciclopedia Italiana. (Enciclopedia Italiana (1929))
Apollodoro di Atene, in Enciclopedia dell'arte antica, Istituto dell'Enciclopedia Italiana. (Enciclopedia dell'Arte Antica (1958))
Controllo di autorità
VIAF: (EN) 100219535 · LCCN: (EN) n84107769 · SBN: IT\ICCU\SBLV\265230 · GND: (DE) 118503650 · BNF: (FR) cb130920765 (data) · BAV: ADV12193042
Portale Antica Grecia
Portale Biografie
Portale Letteratura
Estratto da "https://it.wikipedia.org/w/index.php?title=Apollodoro_di_Atene&oldid=81561103"
Categorie: Storici greci antichiGrammatici greci antichiLessicografi greci antichiMorti ad Atene (città antica)Categorie nascoste: BioBotVoci con codice VIAFVoci con codice LCCNVoci con codice SBNVoci con codice GNDVoci con codice BNFVoci con codice BAVVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikisource
In altre lingue
العربيةБългарскиBrezhonegCatalàČeštinaCymraegDanskDeutschΕλληνικάEnglishEspañolEestiEuskaraEstremeñuفارسیSuomiFrançaisHrvatskiBahasa Indonesia日本語한국어LatinaLietuviųМакедонскиNederlandsNorsk bokmålPolskiPortuguêsРусскийSrpskohrvatski / српскохрватскиSlovenčinaSlovenščinaShqipСрпски / srpskiSvenskaУкраїнська中文
Modifica collegamenti
Questa pagina è stata modificata per l'ultima volta il 21 giu 2016 alle 09:47.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile