Bacchilide - Wikipedia
Bacchilide
Da Wikipedia, l'enciclopedia libera.
Vai a:					navigazione, 					ricerca
« Una sola meta han gli uomini — una via di benessere,
che si possa con placida — mente il cammin
della via percorrere. »
(Fr. XII, da: Frammenti della melica greca da Terpandro a Bacchilide, riveduti, tradotti e annotati per uso de' licei e delle università da Luigi Alessandro Michelangeli, Bologna, Zanichelli, 1889)
Un musicista di Albert Joseph Moore (1841-1893)
Bacchilide (in greco antico: Βακχυλίδης, Bakkhylídēs; Iuli, 520[1] o 518 a.C.[2] – 451
o 450 a.C.[3]) è stato un poeta greco antico, del genere lirico, coetaneo di Pindaro, suo rivale in poesia.
Indice
1 Biografia
2 Opere
3 Il mondo poetico e concettuale di Bacchilide
4 Note
5 Bibliografia
6 Altri progetti
Biografia[modifica | modifica wikitesto]
Le prime menzioni di Bacchilide possono essere ritrovate in Callimaco (III secolo a.C.), che produsse alcuni scritti sulle opere di Bacchilide.[4] Come Simonide e Pindaro, comunque, Bacchilide scrisse poesie per la classe elitaria[5], anche se la sua fama crebbe, probabilmente, soltanto sul finire della sua vita.[6]
La biografia di Bacchilide si può ricostruire solamente dagli scritti sulla sua vita compilati dopo la sua morte, e per questo spesso imprecisi e talvolta contraddittori. Secondo Strabone Bacchilide nacque a Iuli, figlio della sorella di Simonide.[7] Secondo la Suda il nome di suo padre era Meidone[8] e suo nonno, anche lui chiamato Bacchilide, era un famoso atleta.[9] Alcuni scrittori antichi, come Eustazio e Tommaso Magistro, sostengono che Bacchilide fosse più giovane di Pindaro e per questo alcuni storici hanno posto l'anno di nascita di Bacchilide alla fine del VI secolo a.C.[10], anche se probabilmente si avvicina di più al 518 a.C.[11]
Secondo Plutarco, Bacchilide fu bandito dalla propria isola natale, Kea, e perciò abitò per un periodo nel Peloponneso, posto nel quale egli produsse i suoi lavori più conosciuti.[12]
Bacchylides, Encomia fr. 5 (papiro di Ossirinco 1361 fr. 4).
Opere[modifica | modifica wikitesto]
Bacchilide aveva composto epinici, ditirambi, inni e parteni, che furono successivamente raccolti e divisi in dieci libri dai filologi alessandrini. Di tutta la sua vasta produzione poetica rimanevano, tuttavia, solo pochi frammenti sparsi, finché nel 1897 furono ritrovati due papiri egiziani, che ci hanno restituito 14 epinici e 5 ditirambi (alcuni frammentari).
La struttura dei suoi epinici è simile a quella di Pindaro: il mito occupa la parte centrale; l'occasione per la composizione del canto è data da una vittoria di un atleta alle Olimpiadi. La vittoria dell'atleta è inserita in un mito, che ha tre funzioni: dare solennità all'evento, rendere eterno quel momento e emettere una sentenza morale. L'evento particolare oltrepassa così i limiti temporali e si innalza a modello esemplare per tutti. La parte iniziale e finale degli epinici è invece rappresentata dalle lodi dell'atleta vincente, e anche della sua famiglia, della sua città e dei suoi dèi protettori.
Da ricordare è l'epinicio a Gerone, vincitore a Olimpia nel 470 a.C., e i due ditirambi dedicati alla saga di Teseo. L'epinicio a Gerone, inviato al potente protettore tramite Ceo, si apre con la celebrazione della vittoria olimpica di Gerone e del suo cavallo Ferenico, quest'ultimo definito impetuoso come il vento del nord, e prosegue con l'auspicio di ottenere dal cielo ricchezza e gloria contemporaneamente; l'aggancio con il mito viene effettuato descrivendo la sfortunata sorte di Meleagro, su cui si accanirono Artemide e Altea, e la pietà di Eracle, che ottenne in sposa Deianira, sorella del morto; l'ultima parte del carme è dedicata all'invocazione della Musa, affinché celebri le gesta del vincitore e dei suoi luoghi.
Il mito di Teseo
Anche i ditirambi contengono elementi storici letterari di una notevole importanza, come nel caso de I giovani, in cui Teseo trasporta a Creta quattordici maschi e femmine vergini da sacrificare al Minotauro e dimostra, grazie da una prova pericolosa, la sua origine familiare risalente a Poseidone. [13] Invece Teseo è un dialogo fra il coro di ateniesi ed il re di Atene Egeo, che assume una notevole importanza, in quanto viene considerato da alcuni critici, tra i quali Aristotele, un intermedio fra il dramma e la lirica corale, da cui sbocciò la tragedia, mentre secondo altri ritengono che Bacchilide sia stato influenzato dalla tragedia, che quindi, in questo caso, era già formata e diffusa a quei tempi.[14]
I ritmi usati nei ditirambi sono giambico-trocaici e dattilici, mentre lo stile e il dialetto sono influenzati dal modello omerico.
Il mondo poetico e concettuale di Bacchilide[modifica | modifica wikitesto]
Il Canone alessandrino lo include nei nove poeti lirici per eccellenza insieme allo zio Simonide. L'eleganza e lo stile raffinato che caratterizzano i suoi scritti, in particolare epinici e ditirambi, ricevono lodi anche dall'autore del Sublime, che però pone in secondo piano rispetto a Pindaro.[15][2].
La rivalità con Pindaro traspare anche in alcune opere, e comunque la critica moderna, quasi all'unanimità, attribuisce a Pindaro una maggiore originalità e ispirazione oltre ad una maggiore altezza lirica, mentre Bacchilide era apprezzato soprattutto dagli antichi per la grazia dei suoi versi e per una maggiore fluidità e trasparenza.[16]
Gli studiosi moderni ne apprezzano soprattutto l'attenta proporzione tra la misura di ogni verso e l'utilizzo dei termini propri dell'epos classico in versi chiari, ma pieni di grazia.[17][2] La sua carriera coincise temporalmente con la diffusione dello stile drammatico, incarnato da Sofocle e Eschilo, e la perdita della poesia lirica, che vedeva in Bacchilide uno degli ultimi maggiori esponenti.[18]
Note[modifica | modifica wikitesto]
^ Bacchilide, in Treccani.it – Enciclopedie on line, Istituto dell'Enciclopedia Italiana, 15 marzo 2011.
^ a b c d Bacchilide e la lirica corale (PDF), in online.scuola.zanichelli.it. URL consultato il 30 dicembre 2015.
^ L'anno di morte si desume dalla Cronaca universale di Eusebio di Cesarea che proprio dal 451 a.C. non fa più menzione del poeta.[2]
^ Maehler, p. 25.
^ Maehler, p. 25.
^ Jebb, p. 3.
^ Strabone, Geografia, X, 5.
^ Non è così per l'Etymologicum Magnum (582, 20) secondo il quale il nome del padre era Meidilo. Cfr. Campbell, p. 413.
^ Jebb, p. 1.
^ Jebb, pp. 2-4.
^ Gerber, Douglas E. (1997) A Companion to the Greek lyric poets, Brill ISBN 90-04-09944-1, p. 278
^ Plutarco, de exil., 605c.
^ testo in greco
^ "Le muse", De Agostini, Novara, 1964, Vol. I, pag.502-503
^ (LA) Pseudo-Longino, De Sublimitate, XXXIII, 5.
^ Le Muse, Novara, De Agostini, 1964, vol. I, pp. 502-503.
^ Burnett, p. 3.
^ Jebb, p. 27.
Bibliografia[modifica | modifica wikitesto]
Fonti secondarie
Bacchilide, in Encyclopædia Britannica, III, 9ª ed., New York, Charles Scribner's Sons, 1878, p. 194.
(EN) Jebb Richard Claverhouse, Bacchylides, in Hugh Chisholm (a cura di), Enciclopedia Britannica, XI edizione, Cambridge University Press, 1911.
Burnett, Anne Pippin, The Art of Bacchylides, Harvard University Press, 1985, ISBN 0-674-04666-8.
Campbell, David A., Greek Lyric Poetry, Bristol Classical Press, 1982.
Richard Claverhouse Jebb, Bacchylides: The Poems and Fragments, Cambridge, Cambridge University Press, 1905.
Maehler, Herwig, Bacchylides: a selection, Cambridge University Press, 2004, ISBN 0-521-59977-6.
Segal, Charles, Bacchylides, in The Cambridge History of Classical Literature: Greek Literature, Cambridge University Press, 1985.
David R. Slavitt, Epinician Odes and Dithyrambs of Bacchylides, University of Pennsylvania Press, 1998, ISBN 0-8122-3447-2.
Edizioni italiane delle opere
Epinici e ditirambi, commento a cura di A. Taccone, Collezione di classici greci e latini, Chiantore, Torino, 1936
in Lirici greci, trad. e cura di Filippo Maria Pontani, Collana i millenni, Einaudi, Torino, I ed. 1969; a cura di Simone Beta, Collana ETascabili.Classici, Einaudi, Torino, 2008, ISBN 978-88-061-7697-6.
in Lirici greci dell'età arcaica, introduzione, trad. e note di Enzo Mandruzzato, Collana Classici greci e latini n.953, BUR, Milano, 1994, ISBN 978-88-171-6953-0.
Epinici, a cura di Roberta Sevieri, Collana Saturnalia n.18, La Vita Felice, 2007, ISBN 978-88-779-9185-0
Ditirambi, a cura di Roberta Sevieri, Collana Saturnalia n.23, La Vita Felice, 2010, ISBN 978-88-779-9315-1
Odi e frammenti. A cura di Massimo Giuseppetti. Testo greco a fronte, Collana Classici greci e latini, BUR, Milano, 2015, ISBN 978-88-170-7964-8.
Altri progetti[modifica | modifica wikitesto]
Altri progetti
Wikisource
Wikisource
Wikiquote
Wikisource contiene una pagina dedicata a Bacchilide
Wikisource contiene una pagina in lingua greca dedicata a Bacchilide
Wikiquote contiene citazioni di o su Bacchilide
V · D · M
Letteratura greca antica
Autori
Omero · Esiodo · Archiloco · Alcmane · Stesicoro · Ibico · Alceo · Saffo · Anacreonte · Simonide · Pindaro · Bacchilide · Corinna · Eschilo · Sofocle · Euripide · Aristofane · Eupoli · Cratino · Erodoto · Tucidide · Senofonte · Platone · Isocrate · Lisia · Demostene · Eschine · Menandro · Callimaco · Teocrito · Apollonio Rodio · Polibio · Diodoro Siculo · Plutarco · Luciano di Samosata · Appiano di Alessandria · Arriano · Cassio Dione
Generi
Epica · Elegia · Lirica greca (Lirica monodica · Lirica corale) · Idillio · Poesia bucolica · Poesia giambica · Epillio · Romanzo greco · Tragedia · Commedia
Periodi
Arcaica · Classica · Ellenistica · Imperiale (Alto imperiale · Tardo imperiale)
Storia · Epigrafia · Metrica
V · D · M
Lirica greca antica
Poeti giambici
Archiloco · Semonide · Ipponatte · Ananio
Poeti elegiaci
Callino · Tirteo · Mimnermo · Solone · Teognide · Focilide · Eveno di Paro
Poeti melici monodici
Alceo · Saffo · Anacreonte
Poeti melici corali
Alcmane · Stesicoro · Ibico · Simonide · Pindaro · Bacchilide
Controllo di autorità
VIAF: (EN) 100169207 · LCCN: (EN) n50058180 · ISNI: (EN) 0000 0001 2247 8492 · GND: (DE) 118506080 · BNF: (FR) cb12349762f (data) · BAV: ADV10073207
Portale Antica Grecia
Portale Biografie
Portale Letteratura
Estratto da "https://it.wikipedia.org/w/index.php?title=Bacchilide&oldid=84546978"
Categorie: Poeti greci antichiPersonaggi della storia siracusanaCategorie nascoste: Pagine che utilizzano collegamenti magici ISBNBioBotVoci con template Bio e nazionalità assente su WikidataVoci con template Bio e Immagine assente su WikidataVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice BAVVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
WikiquoteWikisource
In altre lingue
العربيةБеларускаяБългарскиCatalàČeštinaDeutschΕλληνικάEnglishEspañolEuskaraSuomiFrançaisGalegoעבריתՀայերենBahasa IndonesiaÍslenska日本語한국어LatinaLatviešuNederlandsNorsk bokmålPolskiPortuguêsRomânăРусскийSrpskohrvatski / српскохрватскиСрпски / srpskiSvenskaУкраїнська中文
Modifica collegamenti
Questa pagina è stata modificata per l'ultima volta il 30 nov 2016 alle 05:47.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile