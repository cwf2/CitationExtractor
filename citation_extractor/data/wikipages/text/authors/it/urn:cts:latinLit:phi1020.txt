Publio Papinio Stazio - Wikipedia
Publio Papinio Stazio
Da Wikipedia, l'enciclopedia libera.
Vai a:					navigazione, 					ricerca
Il poeta in gara durante le feste in onore di Dafne (dipinto di Frederic Leighton - 1876)
Publio Papinio Stazio (Napoli, 40 – 96) è stato un poeta romano.
Indice
1 Biografia
2 Opere
3 Fortuna
4 Note
5 Bibliografia
6 Altri progetti
Biografia[modifica | modifica wikitesto]
Figlio di un maestro di retorica (elemento non trascurabile, questo, nella sua formazione poetica) originario di Velia[1], Stazio incarna - forse più di altri - la figura del poeta "professionista". Si trasferì a Roma per tentare la fortuna durante l'impero di Domiziano e, in breve tempo, effettivamente si guadagnò - nelle recitazioni pubbliche e nelle gare poetiche - il favore del pubblico e dei grandi signori[2], che divennero suoi protettori.
D'ingegno duttile e versatile, in questo primo periodo compose libretti per mimi e, oltre al suo primo poema epico, la Tebaide, alcune Silvae, componimenti lirici di circostanza in uno stile facile ed elegante. Ma, dopo alcuni rovesci, nonostante le preghiere insistenti della moglie Claudia, una musicista, decise di abbandonare la città per far ritorno in Campania, dove condusse lo stesso genere di esistenza di poeta mondano al servizio dei nobili romani, che in quella regione approdavano in massa per i loro soggiorni primaverili ed estivi. A Napoli, forse, trovò la morte nel 96.
Opere[modifica | modifica wikitesto]
Combattimento di opliti sotto le mura di Tebe, Museo del Louvre
Lo stesso argomento in dettaglio: Storia della letteratura latina (69 - 117).
La produzione poetica di Stazio è abbondante e comprende diverse opere, tre delle quali pervenuteci.
Il capolavoro staziano, la La Tebaide, pubblicata nel 92, è in 12 libri e narra la lotta fra i due fratelli Eteocle e Polinice per la successione in Tebe al trono di Edipo (ma anche se il tema è mitologico, dotato di un complesso apparato divino, la vera sostanza del contenuto riporta irresistibilmente verso la Pharsalia di Lucano).
In un insolito epilogo programmatico, Stazio dichiara poi di avere un modello altissimo, anche se preso coi dovuti rispetti: l'Eneide, di cui le due esadi riproducono fedelmente la metà odissiaca di preparazione e quella iliadica di guerra.
In verità, i modelli poetici sono molti: Stazio dimostra una buona conoscenza della tragedia greca (Eschilo) e forse anche di alcuni poemi ciclici (Antimaco di Colofone) o di loro riassunti. Talora (oltre che l'Omero mediato da Virgilio) appaiono anche modelli più insoliti: Euripide, Apollonio Rodio, persino Callimaco (e gli alessandrini in genere); infine, lo stile narrativo e la metrica risentono della lezione tecnica di Ovidio, mentre la sua immagine del mondo dell'influsso di Seneca, da cui mutua anche, volendo, il gusto dell'orrido e la tendenza al patetico (caratteristiche comunque comuni alla letteratura del tempo).
Insomma, proprio qui - ovvero nel contrasto tra fedeltà alla tradizione virgiliana e le inquietudini modernizzanti - sta il vero centro dell'ispirazione epica di Stazio. Tuttavia, nonostante tale costellazione di influssi, e nonostante l'abbondanza di episodi minuti e di "miniature" sentimentali o pittoresche, l'opera non manca affatto di unità: anzi, il difetto tipico sono piuttosto gli ossessivi "corsi e ricorsi" a motivi e atmosfere: tutta la storia risulta, ad esempio, dominata da una ferrea "necessità universale" (la cui funzione è enfatizzata in un apparato divino come detto tipicamente virgiliano), che appiattisce le cose, gli uomini e le stesse divinità (è qui che Stazio si avvicina invece più a Lucano).
Dopo il poema tebano, Stazio si proponeva un ulteriore magnum opus con la Achilleide che, interrotta all'inizio del II libro per la morte del poeta, sarebbe stato un poema epico sull'educazione e le vicende della vita di Achille: ma la narrazione giunge fino alla partenza dell'eroe per Troia. Il tono è più disteso ed idillico che nella barocca Tebaide, benché nell'opera tutta si evidenzi una forte accentuazione della componente etica.
Di estrema rilevanza per ricostruire il background culturale e sociale dell'autore e dell'epoca sono le Silvae, una raccolta di 32 componimenti poetici d'occasione divisi in 5 libri, per un totale di circa 3300 versi. Ciascun libro è preceduto da un'epistola dedicatoria in prosa. I primi 4 libri furono pubblicati tra il 92 e il 95; il quinto uscì probabilmente dopo la morte dell'autore. Il metro prevalente è l'esametro: dei 32 componimenti solo quattro sono in endecasillabi faleci, uno è un'ode saffica e un altro è un'ode alcaica. Il titolo Silvae allude alla varietà dei contenuti della raccolta ("materiale vario"), e anche al loro stato di "abbozzo", di poesia composta con rapidità e quasi improvvisando ("materiale grezzo").
Tra le poesie contenute nelle Silvae si trovano epicedi per la morte di persone o anche di animali, epitalami [3], encomi, genetliaci, poesie di ringraziamento, descrizioni, per lo più collocate in contesti encomiastici, mentre alcuni carmi sono di argomento autobiografico.
Perduti sono il De bello germanico[4], un poema sulle campagne germaniche di Domiziano e Agave, una pantomima di successo, ricordata da Giovenale[5].
Fortuna[modifica | modifica wikitesto]
Dante lo confonde con Lucio Stazio Ursulo, noto retore vissuto ai tempi di Nerone e nativo di Tolosa. La confusione risale ad autori latini tardoantichi come san Girolamo e Fulgenzio.
Stazio compare nella Divina Commedia[6] come accompagnatore di Dante assieme a Virgilio nel canto XXI del Purgatorio. Dante, infatti, unico tra i suoi contemporanei a quanto se ne sa, credeva che il poeta si fosse convertito al Cristianesimo, sempre grazie a Virgilio, suo mentore certo nella poesia, che il Medioevo considerava precursore e profeta dell'avvento di Cristo.
Tale convinzione fu facilitata dall'oblio da cui erano avvolte ancora al tempo di Dante le Silvae, che avrebbero illuminato certi aspetti privati della personalità di Stazio. Ma, anche prima di Dante, la Tebaide costituiva un'importante fonte di ispirazione per gli scrittori medievali che aspiravano allo sviluppo di un'epica allegorica.
Lo stesso Dante attinge dalla Tebaide, per esempio per il noto episodio dedicato alla figura del conte Ugolino (Inferno, canto XXXII), ispirato al crudo episodio di Tideo e Melanippo (Tebaide, libro VIII, vv. 733 ss.); oppure per l'immagine delle due lingue di fuoco che ospitano gli spiriti di Ulisse e Diomede (Inferno, canto XXVI), chiaramente ispirato alla scena del libro XII della Tebaide dove, per ironia della sorte, Eteocle e Polinice si trovano a dividere lo stesso rogo funebre e nemmeno nella morte gli spiriti dei due fratelli trovano pace: il fuoco infatti si divide in due lingue distinte, in una lotta e in un'avversione senza fine.
Note[modifica | modifica wikitesto]
^ Stazio, Silvae, V 3, 127.
^ Silvae, V 3, 125 ss.
^ Come quello per Arrunzio Stella nel libro I.
^ Silvae, IV 2, 63 ss.; ne restano 4 versi in uno scolio a Giovenale, IV 94.
^ VII 87.
^ Cfr. il classico studio di R. Valerio, Stazio nella Divina commedia: studio critico-estetico, Arezzo, Tip. del XX secolo, 1901.
Bibliografia[modifica | modifica wikitesto]
R. Valerio, Stazio nella Divina commedia: studio critico-estetico, Arezzo, Tip. del XX secolo, 1901.
Publio Papinio Stazio, Opere, a cura di A. Traglia e G. Aricò, Torino, UTET, 1980 (con ampia introduzione e commento).
Altri progetti[modifica | modifica wikitesto]
Altri progetti
Wikisource
Wikiquote
Wikimedia Commons
Wikisource contiene una pagina dedicata a Publio Papinio Stazio
Wikiquote contiene citazioni di o su Publio Papinio Stazio
Wikimedia Commons contiene immagini o altri file su Publio Papinio Stazio
V · D · M
Divina Commedia
Inferno
(Personaggi citati)
1 · 2 · 3 · 4 · 5 · 6 · 7 · 8 · 9 · 10 · 11 · 12 · 13 · 14 · 15 · 16 · 17 · 18 · 19 · 20 · 21 · 22 · 23 · 24 · 25 · 26 · 27 · 28 · 29 · 30 · 31 · 32 · 33 · 34
Purgatorio
(Personaggi citati)
1 · 2 · 3 · 4 · 5 · 6 · 7 · 8 · 9 · 10 · 11 · 12 · 13 · 14 · 15 · 16 · 17 · 18 · 19 · 20 · 21 · 22 · 23 · 24 · 25 · 26 · 27 · 28 · 29 · 30 · 31 · 32 · 33
Paradiso
(Personaggi citati)
1 · 2 · 3 · 4 · 5 · 6 · 7 · 8 · 9 · 10 · 11 · 12 · 13 · 14 · 15 · 16 · 17 · 18 · 19 · 20 · 21 · 22 · 23 · 24 · 25 · 26 · 27 · 28 · 29 · 30 · 31 · 32 · 33
Versi
Nel mezzo del cammin di nostra vita · Non ragioniam di lor, ma guarda e passa · Che fece per viltade il gran rifiuto · Vuolsi così colà dove si puote · Amor, ch'a nullo amato amar perdona · Pape Satàn, pape Satàn aleppe · Qui non ha loco il Santo Volto! · Infin che 'l mar fu sovra noi richiuso · Raphèl maí amècche zabí almi · Poscia, più che 'l dolor poté 'l digiuno · E quindi uscimmo a riveder le stelle · Libertà va cercando, ch'è sì cara · Or le bagna la pioggia e move il vento · Conosco i segni de l'antica fiamma · Entra nel petto mio, e spira tue · Poca favilla gran fiamma seconda · Ma tu che sol per cancellare scrivi · L'aiuola che ci fa tanto feroci · Fede è sustanza di cose sperate · L'amor che move il sole e l'altre stelle
Personaggi
Alberto da Casalodi · Beatrice · Bertran de Born · Bocca degli Abati · Bonconte da Montefeltro · Brunetto Latini · Buoso da Duera · Cacciaguida · Caronte · Casella · Catalano dei Malavolti · Catone · Cavalcante dei Cavalcanti · Ciacco · Ciampolo da Navarra · Corso Donati · Costanza d'Altavilla · Cunizza da Romano · Farinata degli Uberti · Filippo Argenti · Forese Donati · Francesca da Polenta · Frate Alberigo · Frate Gomita · Gano di Maganza · Gianni de' Soldanieri · Gianni Schicchi · Giuseppe della Scala · Goffredo di Buglione · Guido da Montefeltro · Loderingo degli Andalò · Malebranche (Alichino · Barbariccia · Cagnazzo · Calcabrina · Ciriatto · Draghignazzo · Farfarello · Graffiacane · Libicocco · Malacoda · Rubicante · Scarmiglione) · Manfredi di Sicilia · Manto · Marco Lombardo · Matelda · Minotauro · Niccolò III · Oderisi da Gubbio · Paolo e Francesca · Paolo Malatesta · Pia de' Tolomei · Piccarda Donati · Pier della Vigna · Pinamonte dei Bonacolsi · San Bernardo · Santa Lucia · Sapìa Salvani · Sordello da Goito · Stazio · Tebaldello Zambrasi · Tesauro Beccaria · Conte Ugolino · Ulisse · Vanni Fucci · Virgilio
Luoghi
Cerchi dell'Inferno · Cornici del Purgatorio · Cieli del Paradiso
Acheronte · Candida Rosa · Cocito · Empireo · Eunoè · Flegetonte · Giardino dell'Eden · Lete · Limbo · Malebolge · Primo mobile · Stige
Concetti
Contrappasso
Controllo di autorità
VIAF: (EN) 100904338 · LCCN: (EN) n79108865 · SBN: IT\ICCU\CFIV\054875 · ISNI: (EN) 0000 0001 1856 6297 · GND: (DE) 118798502 · BNF: (FR) cb12031656k (data) · NLA: (EN) 35520925 · BAV: ADV10175845 · CERL: cnp00893044
Portale Antica Roma
Portale Biografie
Portale Letteratura
Estratto da "https://it.wikipedia.org/w/index.php?title=Publio_Papinio_Stazio&oldid=85178528"
Categorie: Poeti romaniNati nel 40Morti nel 96Nati a NapoliPersonaggi citati nella Divina Commedia (Purgatorio)Scrittori legati a NapoliCategorie nascoste: BioBotVoci con codice VIAFVoci con codice LCCNVoci con codice SBNVoci con codice ISNIVoci con codice GNDVoci con codice BNFVoci con codice NLAVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
AfrikaansAragonésالعربيةAsturianuБългарскиCatalàČeštinaDeutschΕλληνικάEnglishEsperantoEspañolEestiEuskaraEstremeñuفارسیSuomiFrançaisMagyarՀայերենBahasa IndonesiaIdoÍslenska日本語Basa Jawa한국어LatinaPlattdüütschNederlandsNorsk bokmålPolskiPortuguêsRomânăРусскийSicilianuScotsSrpskohrvatski / српскохрватскиSimple EnglishSlovenčinaSvenskaУкраїнська中文
Modifica collegamenti
Questa pagina è stata modificata per l'ultima volta il 9 gen 2017 alle 16:00.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile