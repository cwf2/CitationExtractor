Arriano - Wikipedia
Arriano
Da Wikipedia, l'enciclopedia libera.
Vai a:					navigazione, 					ricerca
Disambiguazione – Se stai cercando l'omonimo poeta greco, vedi Arriano (poeta).
Lucio Flavio Arriano
Console imperiale romano
Nome originale
Lucius Flavius Arrianus
Nascita
95
Nicomedia
Morte
175
Atene
Gens
Flavia (per concessione di cittadinanza)
Consolato
130
Arriano di Nicomedia, noto anche come Flavio Arriano o semplicemente Arriano (in greco antico: ᾿Αρριανός, Arrianós; Nicomedia, 95 circa – Atene, 175 circa), è stato uno storico e politico greco antico.
Alexandri anabasis, 1575. Da BEIC, biblioteca digitale
Indice
1 Biografia
2 Opere
3 Note
4 Bibliografia
5 Altri progetti
6 Collegamenti esterni
Biografia[modifica | modifica wikitesto]
Arriano, di etnia greca, nacque nella città costiera di Nicomedia (oggi Izmit), la capitale della provincia romana di Bitinia, a nord-ovest della Turchia, a sessanta miglia da Bisanzio[1]. Fu di cittadino romano e in quanto tale poté fregiarsi dei tria nomina latini Lucio Flavio Arriano (Lucius Flavius Arrianus). Studiò filosofia a Nicopoli in Epiro, sotto la guida dello stoico Epitteto, del quale trascrisse gli insegnamenti nel Manuale e nelle Diatribe[2].
In quel periodo, entrò nel servizio imperiale, e servì nel consilium di Gaio Avidio Nigrino, governatore di Acaia e divenne amico intimo del futuro imperatore Adriano, intorno agli anni 111-114. Molto poco si sa della sua successiva carriera, anche se è probabile che operasse in Gallia e sul Danubio, ed è possibile che fosse presente in Betica e Partia fino all'assunzione della carica di console nel 129 o 130[3].
Nel 131 fu nominato governatore della provincia di Cappadocia e comandante delle legioni romane sulla frontiera con l'Armenia. Quando, nel 135, fu minacciata da una invasione di Alani, Arriano li respinse con successo[4] e più tardi scrisse un trattato militare intitolato Ἔκτασις κατὰ Ἀλανῶν (Èktaxis katà Alanṑn)[5], oltre ad una Tattica (Τέχνη Τακτική, tèchnē Taktikḕ), in cui descrisse come avrebbe organizzato le legioni e truppe ausiliarie a sua disposizione, tra cui le legioni XII Fulminata e XV Apollinaris. Risale a questo periodo anche un breve resoconto di un giro d'ispezione della costa del Mar Nero nella tradizionale forma del periplo, indirizzato all'imperatore Adriano, il Periplus Ponti Euxini.
Arriano lasciò la Cappadocia poco prima della morte del suo mecenate Adriano, nel 138 e non ci sono testimonianze di eventuali ulteriori incarichi pubblici fino al 145/6, quando fu eletto arconte onorario a Atene. Qui si dedicò alla storia, a scrivere la sua opera più importante, e, a completamento, gli Ἰνδικά (Indikà), un resoconto del viaggio della flotta di Alessandro dall'India al Golfo Persico sotto il comando di Nearco. Scrisse anche una storia politica del mondo greco dopo Alessandro, la maggior parte della quale è perduta. Morì durante gli ultimi anni dell'impero di Marco Aurelio[6].
Opere[modifica | modifica wikitesto]
Le opere di Arriano, tra quelle pervenute delle numerose che scrisse, spaziano dalla geografia all'arte militare alla storiografia, aspetti nei quali il bitinio fu sempre molto competente e che condivise con Senofonte, tanto da soprannominarsi, poco modestamente, "nuovo Senofonte".
Tra le opere di tema geopolitico sono il Periplus Ponti Euxini (Περίπλους Εὐξείνου πόντου), resoconto di un viaggio di servizio nell'Est del Ponto eusino, con due parti che completano l'itinerario del Mar Nero[7], e gli Indikà (Ἰνδικὴ συγγραϕή): opera storico-geografica sull'India, per la quale si servì dei contributi di Nearco (ammiraglio di Alessandro) e di Megastene, scritta in dialetto ionico che vorrebbe riprodurre quello di Erodoto[8].
Più propriamente storiografiche sono due opere dedicate al periodo di Alessandro e dei Diadochi[9].
La prima, Anabasi di Alessandro (Ἀνάβασις Ἀλεξάνδρου), è un'opera sulle vicende di Alessandro Magno. Cominciata ad Atene, risente dell'influenza di Senofonte, e per il titolo Anabasi e per la divisione in 7 libri. Fonti dell'opera, alla cui attendibilità egli tiene molto, sono i resoconti di Tolomeo I e Aristobulo. Arriano propone anche una netta distinzione, nella scelta degli argomenti, tra la tradizione più seria (di cui egli si serve) e la cosiddetta vulgata, a carattere più fantasioso e aneddotico (iniziata da Clitarco e ripresa poi da Diodoro Siculo).
Come completamento, erano gli Eventi dopo Alessandro (τὰ μετὰ Ἀλέξανδρον), 10 libri sui diadochi, più precisamente sul periodo 323-321, forse incompiuti, di cui ci restano un riassunto in Fozio ed un frammento papiraceo[10].
Di tipo senofonteo, legate, comunque, agli interessi militari di Arriano, il Cinegetico, un trattato sulla caccia e la Tattica (Τέχνη τακτική), trattato di arte militare molto simile alle opere di Eliano Tattico e di Asclepiodoto.
Ad Arriano si deve, infine, anche la trascrizione delle lezioni del maestro Epitteto, che raccolse nelle Diatribe (Διατριβαὶ Ἐπικτήτου), di cui rimangono quattro libri, e nel Manuale (᾿Εγχειρίδιον Ἐπικτήτου). Tali opere, dichiaratamente presentate come trascrizioni "stenografiche", vanno comunemente sotto il nome di Epitteto stesso.
Note[modifica | modifica wikitesto]
^ A. Oliva, Introduzione, in Arriano, L'India Milano, BUR, 2000, p. 21.
^ A. Oliva, Introduzione, in Arriano, L'India Milano, BUR, 2000, pp. 21-22.
^ Cfr. A. Tovar, Un nuevo epigrama griego de Cordoba: Arriano de Nicomedia, proconsul de Betica?, in Estudio sobre la obra de Americo Castro, Madrid 1971, pp. 403-412.
^ Cassio Dione, LXIX, 15.
^ Ne resta un ampio frammento nel Cod. Laur. 55, 4.
^ A. Oliva, Introduzione, in Arriano, L'India Milano, BUR, 2000, pp. 23-24.
^ Cfr. l'edizione a cura di G. Marenghi, Napoli 1958.
^ Cfr. D. Ambaglio, L'Indiké di Arriano, in Arriano, L'India, Milano, BUR, 2000, pp. 5-19.
^ Sulle quali cfr. il recente studio di S. Biello, Alessandro Magno tra Polis e Mondo in Arriano, Toronto, lulu.com, 2014.
^ FGrHist 156.
Bibliografia[modifica | modifica wikitesto]
Arriano, Alexandri anabasis, [Genève], excudebat Henr. Stephanus, 1575.
Altri progetti[modifica | modifica wikitesto]
Altri progetti
Wikisource
Wikisource
Wikimedia Commons
Wikisource contiene una pagina dedicata a Arriano
Wikisource contiene opere in lingua greca di Arriano
Wikimedia Commons contiene immagini o altri file su Arriano
Collegamenti esterni[modifica | modifica wikitesto]
Tattica: (DE, GRC) Griechische Kriegsschriftsteller, Hermann Köchly, Wilhelm Rüstow (a cura di), Zweiter Theil, Leipzig, Verlag von Wilhelm Engelmann, 1855, pagg. 199-471.
(LA, GRC) Anabasis et Indica. Reliqua Arriani, Fr. Dübner, Karl Otfried Müller (a cura di), Parisiis, editore Ambrosio Firmin Didot, 1846.
Traduzione inglese dei frammenti di Arriano (da FgrHist 156).
V · D · M
Stoicismo
Filosofi
Antica Stoà
Zenone di Cizio · Perseo di Cizio · Aristone di Chio · Sfero di Boristene · Erillo di Cartagine · Cleante · Crisippo di Soli · Zenone di Tarso · Cratete di Mallo · Diogene di Babilonia · Apollodoro di Seleucia · Antipatro di Tarso
Media Stoà
Panezio · Dardano di Atene · Mnesarco di Atene · Ecatone di Rodi · Posidonio · Diodoto · Gemino · Antipatro di Tiro · Atenodoro Cananita · Catone Uticense · Marco Giunio Bruto
Nuova Stoà
Lucio Anneo Seneca · Persio · Lucio Anneo Cornuto · Gaio Musonio Rufo · Eufrate · Cleomede · Epitteto · Flavio Arriano · Ierocle · Sesto di Cheronea · Aruleno Rustico · Claudio Massimo · Apollonio di Calcide · Plinio il Vecchio · Quinto Giunio Rustico · Marco Aurelio (Pensiero)
Filosofia
Stoicismo · Categorie stoiche · Fisica stoica · Neostoicismo
Concetti
Adiaphora · Apatia · Atarassia · Diairesi · Eudemonismo · Catalessi · Logos · Katékon · Oikeiosis · Physis · Pneuma · Proairesi
Opere
Dialoghi (Seneca) · Epistulae morales ad Lucilium (Seneca) · Discorsi e Manuale di Epitteto · Colloqui con sé stesso (Marco Aurelio) · La Repubblica (Zenone)
Portale:Antica Grecia · Portale:Antica Roma · Portale:Filosofia
Controllo di autorità
VIAF: (EN) 100192636 · LCCN: (EN) n79023201 · SBN: IT\ICCU\CNCV\000898 · ISNI: (EN) 0000 0001 2145 1319 · GND: (DE) 118504436 · BNF: (FR) cb130917071 (data) · NLA: (EN) 36187190 · CERL: cnp00394111
Portale Antica Grecia
Portale Antica Roma
Portale Biografie
Portale Filosofia
Portale Letteratura
Estratto da "https://it.wikipedia.org/w/index.php?title=Arriano&oldid=86134574"
Categorie: Storici greci antichiPolitici greci antichiNati a NicomediaMorti ad AteneScrittori romaniScrittori greci antichiStoiciPolitici romani del II secoloConsoli imperiali romaniFlaviiCategorie nascoste: BioBotVoci con template Bio e nazionalità assente su WikidataVoci con codice VIAFVoci con codice LCCNVoci con codice SBNVoci con codice ISNIVoci con codice GNDVoci con codice BNFVoci con codice NLAVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikisource
In altre lingue
العربيةБългарскиCatalàČeštinaDanskDeutschΕλληνικάEnglishEspañolEuskaraفارسیSuomiFrançaisGalegoעבריתHrvatskiMagyarՀայերենBahasa Indonesia日本語ქართულიҚазақша한국어LatinaLëtzebuergeschमराठीNapulitanoNederlandsNorsk bokmålPolskiPortuguêsRomânăРусскийSrpskohrvatski / српскохрватскиSlovenčinaСрпски / srpskiSvenskaไทยTürkçeУкраїнськаOʻzbekcha/ўзбекча中文
Modifica collegamenti
Questa pagina è stata modificata per l'ultima volta il 24 feb 2017 alle 20:54.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile