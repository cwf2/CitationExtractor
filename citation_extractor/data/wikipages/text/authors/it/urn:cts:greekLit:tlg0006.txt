Euripide - Wikipedia
Euripide
Da Wikipedia, l'enciclopedia libera.
Vai a:					navigazione, 					ricerca
Disambiguazione – Se stai cercando il nome proprio, vedi Euripide (nome).
Disambiguazione – Se stai cercando l'asteroide Euripide, vedi 2930 Euripides.
Scultura raffigurante Euripide, conservata presso la galleria del Colosseo.
Euripide (in greco antico: Εὐριπίδης, Euripídēs; in latino: Euripides; Atene, 485 a.C. – Pella, 407-406 a.C.) è stato un drammaturgo greco antico.
È considerato, insieme ad Eschilo e Sofocle, uno dei maggiori poeti tragici greci.
Indice
1 Biografia
2 Tragedie
3 Il mondo poetico e concettuale di Euripide
3.1 Le innovazioni tecniche e stilistiche
3.2 L'eroe euripideo
4 Note
5 Bibliografia
6 Voci correlate
7 Altri progetti
Biografia[modifica | modifica wikitesto]
Nacque intorno al 485 a.C., ma, secondo la tradizione, si fa risalire il suo giorno di nascita al giorno della famosa battaglia di Salamina per creare una linea di continuità tra i tre maggiori tragediografi greci (Eschilo fu combattente a Salamina, mentre Sofocle diresse il peana per la vittoria).
Nacque da una famiglia ateniese rifugiata sull'isola per sfuggire ai Persiani e il suo nome verrebbe dall'Euripe, il canale dove si svolse la battaglia. Aristofane, comunque, suggerisce a più riprese nelle sue commedie la bassa estrazione sociale del poeta, confermato da Teofrasto: tuttavia, la sua cultura dimostra una educazione raffinata, acquisita dallo studio presso sofisti come Protagora, che non sarebbe stata possibile senza una condizione sociale agiata, come dimostrato anche dal fatto che avrebbe messo insieme una ricca biblioteca, una delle prime di cui si faccia menzione. Contemporaneo di Socrate, ne divenne amico[1].
Euripide si propose pubblicamente come tragediografo a partire dal 455 a.C.: la sua prima opera, Le Peliadi, ottenne il terzo premio. Divenne presto popolare, pur avendo ottenuto solo cinque vittorie, di cui una postuma: infatti Plutarco racconta, nella Vita di Nicia, come nel 413 a.C., dopo il disastro navale di Siracusa, i prigionieri ateniesi in grado di recitare una tirata di Euripide venissero rilasciati[2].
Verso il 408 a.C., sfiduciato dagli insuccessi, Euripide si ritirava a Magnesia, poi in Macedonia, alla corte di Archelao, dove sarebbe morto, si dice, sbranato dai cani (ma la notizia è quantomeno dubbia) o ucciso da alcune donne mentre, di notte, si stava recando dall'amante di Archelao, Cratero.[3] Solo dopo la sua morte gli ateniesi gli dedicarono nel 330 a.C. una statua di bronzo nel teatro di Dioniso[4].
Tragedie[modifica | modifica wikitesto]
Affresco raffigurante Medea
Delle 92 opere scritte da Euripide, ci sono giunte integre solo 19 (18 tragedie e 1 dramma satiresco): Alcesti (438 a.C.); Medea (431 a.C.); Ippolito (428 a.C.); Gli Eraclidi (fra il 430 e il 427 a.C.); Andromaca (fra il 429 e il 425 a.C.); Ecuba (424 a.C.); Le Supplici (422 a.C.); Eracle (415 a.C.); Le Troiane (415 a.C.); Elettra (413 a.C.); Ifigenia in Tauride (413 a.C.); Elena (412 a.C.); Ione (forse del 412 a.C.); Le Fenicie (fra il 411 e il 409 a.C.); Oreste (408 a.C.); Ifigenia in Aulide (405 a.C.); Le Baccanti (405 a.C.).
Restano, inoltre, il Ciclope, dramma satiresco di datazione molto incerta, forse del 427 a.C. (?), e il Reso, una tragedia di scarso valore, scritta probabilmente da un imitatore nel IV secolo a.C.
Frontespizio delle Baccanti (Da BEIC, biblioteca digitale.)
Statua raffigurante Euripide, Museo del Louvre
Euripide mise in scena le sue tragedie nella seconda metà del quinto secolo (la prima da noi conosciuta, benché appartenente a una fase già matura della sua produzione, è l'Alcesti del 438; l'ultima Le Baccanti, messe in scena postume nel 403)[5]. Agli inizi del IV secolo a.C. erano conservati dunque in Atene tutte le opere del poeta di Salamina (come attestato dalla Suda e dal Bios kai genos premesso ad alcuni manoscritti): novantadue tragedie facenti parte di ventitré tetralogie. L'oratore ateniese Licurgo impose, alla fine del IV secolo a.C., che le compagnie teatrali si attenessero ai testi ufficiali: ciò conferma l'esistenza di veri e propri archivi dei testi scenici.
Un secolo e mezzo più tardi sopravvivono settantacinque tragedie, compresi tre drammi satireschi, e altre tre tragedie sicuramente spurie: è sulla base di questo materiale che i filologi alessandrini approntarono (nello specifico Aristofane di Bisanzio), alla metà del III secolo, le proprie edizioni critiche, dotate di suddivisione colometrica, di commenti (generalmente su volume separato) e di hypotheseis (argumenta), cioè brevi premesse con il nome della tragedia e dell'autore, l'anno – se conosciuto – di messa in scena, il risultato dell'agone e il nome delle altre tragedie della serie. Aristofane di Bisanzio, nell’ipotesi della Medea, ammette che il dramma satiresco della tetralogia corrispondente non si è conservato. Probabilmente è in questa fase che vengono spezzate le tetralogie a favore di edizioni in ordine alfabetico (di cui il manoscritto Laurenziano di Demetrio Triclinio sarebbe, in definitiva, l'ultimo erede).
Durante l'età imperiale si procede ad una riorganizzazione del materiale ereditato dall'ellenismo, riducendo gli imponenti commenti a scoli o note a margine (quelli della Medea sono attribuiti a Didimo, di età augusta, e a Dionigi, posteriore a Didimo ma non facilmente identificabile), o, eventualmente, di glosse interlineari.
Ancora nel 1160 Giovanni Tzetzes dichiarava di aver letto cinquantaquattro tragedie di Euripide. Poi la IV Crociata e la presa di Costantinopoli determinarono gli effetti nefasti noti a tutti, permettendo la sopravvivenza di una minima parte della tradizione classica ivi conservata.
La tradizione manoscritta euripidea, all'epoca della caduta di Bisanzio (1453), si divide in due rami: da un lato i codici di uso “scolastico” (corredati di scoli), suddivisi in gruppi di quattro o tre tragedie (Andromaca, Alcesti, Ippolito e Medea oppure Ecuba, Oreste e Fenicie, ed eventualmente Baccanti, Troiane e Reso); dall'altro altre nove tragedie, con iniziale appartenente al gruppo E H I K, individuabili sul manoscritto Laurenziano L XXXII, composto entro il 1320 dal dotto bizantino Demetrio Triclinio (L comprende anche tutte le altre tragedie del canone scolastico, con l'eccezione delle Troiane). Da questa copia di lavoro sarebbe stato tratto un volume più prezioso, il Palatino Vaticano 287 P (ma sui rapporti tra L e P il dibattito è ancora aperto).
Comunque, a parte le 19 tragedie giunteci, abbiamo frammenti consistenti, tra citazioni e papiri, di: Alessandro (415 a.C., rappresentato con le Troiane); Andromeda (circa 412 a.C.); Antiope (data sconosciuta) [6]; Bellerofonte (data sconosciuta); Cresfonte (data sconosciuta); Eretteo (422 a.C.); Fetonte (circa 420 a.C.); Filottete (prima del 431 a.C.); Ipsipile (circa 410 a.C); Palamede (415 a.C., era il secondo dramma della cosiddetta "Trilogia Troiana", formata da Alessandro, Palamede e Troiane, più il dramma satiresco Sisifo. Euripide ottenne il secondo posto, dietro Senocle[7]); Telefo (438 a.C., rappresentato con l'Alcesti)[8].
Il mondo poetico e concettuale di Euripide[modifica | modifica wikitesto]
Le innovazioni tecniche e stilistiche[modifica | modifica wikitesto]
Busto di Euripide al Museo Pio-Clementino(Roma)
Le peculiarità che distinguono le tragedie euripidee da quelle degli altri due drammaturghi sono, da un lato, la ricerca di sperimentazione tecnica attuata da Euripide in quasi tutte le sue opere e, dall'altro, la maggiore attenzione che egli presta alla descrizione dei sentimenti, di cui analizza l'evoluzione che segue il mutare degli eventi narrati[9].
La struttura della tragedia euripidea è molto più variegata e ricca di novità rispetto al passato, soprattutto per effetto di nuove soluzioni drammatiche, per un maggiore utilizzo del deus ex machina, in particolare nelle tragedie più tarde, e per la progressiva svalutazione del ruolo drammatico del coro, che tende ad assumere una funzione di pausa nell'azione. Anche lo stile risente della ricerca euripidea di rompere con la tradizione, mediante l'inserimento di parti dialettiche per allentare la tensione drammatica e l'alternanza delle modalità narrative[10].
L'eroe euripideo[modifica | modifica wikitesto]
La novità assoluta del teatro euripideo è comunque rappresentata dal realismo con il quale il drammaturgo tratteggia le dinamiche psicologiche dei suoi personaggi. L'eroe descritto nelle sue tragedie non è più il risoluto protagonista dei drammi di Eschilo e di Sofocle, ma sovente una persona problematica ed insicura, non priva di conflitti interiori, le cui motivazioni inconsce vengono portate alla luce ed analizzate.
Proprio lo sgretolamento del tradizionale modello eroico porta alla ribalta del teatro euripideo le figure femminili. Le protagoniste dei drammi, come Andromaca, Fedra e Medea, sono le nuove figure tragiche di Euripide, il quale ne tratteggia sapientemente la tormentata sensibilità e le pulsioni irrazionali che si scontrano con il mondo della ragione.
Euripide espresse le contraddizioni di una società che stava cambiando: nelle sue tragedie spesso le motivazioni personali entrano in profondo contrasto con le esigenze del potere e con i vecchi valori fondanti della polis. Il personaggio di Medea, ad esempio, arriva a uccidere i propri figli pur di non sottostare al matrimonio di convenienza di Giasone con Glauce, figlia di Creonte re di Corinto. Aristofane, il maestro riconosciuto della commedia, ci offre ne Le rane la cronaca del tempo riguardo alla disputa fra i tragediografi, e del pubblico che parteggiava per l'uno o per l'altro, presentando Euripide come un rozzo portatore di nuovi costumi.
Il teatro di Euripide va, dunque, considerato come un vero e proprio laboratorio politico, non chiuso in se stesso ma, al contrario, affine ai mutamenti della storia fino all'accettazione ultima del regno di Macedonia.
Note[modifica | modifica wikitesto]
^ Gellio, XV, 20, Suida Ε 3695 Adler.
^ Plutarco, Nicia, 29.
^ Suida Ε 3695 Adler.
^ Leggende e maldicenze su Euripide vennero accolte acriticamente dai biografi ellenistici: cfr. Satiro, Vita di Euripide, a cura di G. Arrighetti, Pisa 1964, passim.
^ Sui critteri stabiliti, oltre a quelli esterni, per fissare la cronologia delle opere euripidee, cfr. cfr. B.M.Knox, Euripides, in The Cambridge History of Classical Literature I: Greek Literature, edd. by P. Easterling and B. Knox, Cambridge 1985, p. 33.
^ Un papiro che contiene il frammento di circa 300 versi della tragedia è stato fortunosamente rinvenuto dall'archeologo Flinders Petrie in un cimitero di epoca tolemaica del Fayyum; decodificato nel 1890 da Archibald Henry Sayce e John Pentland Mahaffy fu possibile identificarlo grazie alle citazioni di Platone e dello pseudo-Longino (L.Deuel, Cacciatori di libri sepolti, Bompiani, 1968, pp.108-10)
^ Eliano, Varia Historia, II 8.
^ Su questi drammi perduti, cfr T.B.L. Webster, The Tragedies of Euripides, London 1967, pp. 316 ss.
^ Per quanto segue, cfr. B.M.Knox, Euripides, in The Cambridge History of Classical Literature I: Greek Literature, edd. by P. Easterling and B. Knox, Cambridge 1985, pp. 316-317.
^ Sullo spettacolo in Euripide, cfr. il classico O. Schröder, Euripidis cantica, Lipsia 1928.
Bibliografia[modifica | modifica wikitesto]
(vengono indicati i testi critici più recenti ed accreditati)
V. Di Benedetto, Euripide. Teatro e società, Torino 1992.
G. Avezzù, Il mito sulla scena. La tragedia ad Atene, Venezia 2003.
F. Carpanelli, Euripide. L'evoluzione del dramma e i nuovi orizzonti istituzionali ad Atene, Torino 2005.
Eschilo-Sofocle-Euripide, Tutte le tragedie, a cura di A. Tonelli, Milano 2011.
(GRC) Euripide, Bacchae, Lipsiae, apud Gerhardus Fleischerum, 1823.
(GRC) Euripide, [Opere]. 1, Oxonii, E Typographeo Academico, 1832.
(GRC) Euripide, [Opere]. 2, Oxonii, E Typographeo Academico, 1833.
(DE) Euripide, [Opere. Teatro]. 6, Stüttgart, J. G. Cotta'schen Buchhandlung, 1867.
(GRC) Euripide, Phoenissae, Lugduni Batavorum, apud Samuelem et Joannem Luchtmans, Academiae typographos, 1802.
Voci correlate[modifica | modifica wikitesto]
Teatro greco
Tragedia greca
Altri progetti[modifica | modifica wikitesto]
Altri progetti
Wikisource
Wikisource
Wikiquote
Wikimedia Commons
Wikisource contiene una pagina dedicata a Euripide
Wikisource contiene opere in lingua greca di Euripide
Wikiquote contiene citazioni di o su Euripide
Wikimedia Commons contiene immagini o altri file su Euripide
Questa voce è inclusa nel libro di Wikipedia Apollo e Dioniso.
Questa voce è inclusa nel libro di Wikipedia Euripide perduto.
V · D · M
Tragedie greche
Eschilo
I Persiani • I sette contro Tebe • Le supplici • Prometeo incatenato • Orestea (Agamennone • Le Coefore • Le Eumenidi)
Sofocle
Aiace • Antigone • Edipo re • Le Trachinie • Elettra • Filottete • Edipo a Colono • I cercatori di tracce (dramma satiresco, incompleto)
Euripide
Alcesti • Medea • Gli Eraclidi • Ippolito • Andromaca • Ecuba • Le supplici • Eracle • Elettra • Le troiane • Ifigenia in Tauride • Elena • Ione • Il ciclope (dramma satiresco) • Le fenicie • Oreste • Le Baccanti • Ifigenia in Aulide • Reso (spuria)
Tragedie perdute
o frammentarie
Frinico
Alcesti • La presa di Mileto • Le fenicie • Tantalo
Eschilo
Alcmena • Amimone (dramma satiresco) • Edipo • Filottete • Gli Edoni • Gli spettatori o atleti ai giochi istmici (dramma satiresco) • I pescatori con la rete (dramma satiresco) • Laio • Le Danaidi • Mirmidoni • Niobe • Palamede • Prometeo liberato • Prometeo portatore del fuoco • Proteo (dramma satiresco)
Sofocle
Anfiarao (dramma satiresco) • Gli epigoni • Inaco (dramma satiresco) • Odisseo trafitto • Tereo • Trittolemo
Euripide
Alcmeone a Corinto • Alcmeone a Psofide • Alessandro • Andromeda • Antigone • Archelao • Bellerofonte • Cresfonte • Edipo • Eolo • Eretteo • Fetonte • Filottete • I mietitori (dramma satiresco) • Ippolito velato • Ipsipile • Melanippe prigioniera • Palamede • Telefo
Teatro greco • Dramma satiresco • Frammento • Musica nell'antica Grecia • Istituto nazionale del dramma antico
Controllo di autorità
VIAF: (EN) 265326651 · LCCN: (EN) n79063679 · ISNI: (EN) 0000 0001 2138 2034 · GND: (DE) 118531395 · BNF: (FR) cb130914401 (data) · BAV: ADV12088802 · CERL: cnp01259738
Portale Antica Grecia
Portale Biografie
Portale Letteratura
Portale Mitologia greca
Portale Teatro
Estratto da "https://it.wikipedia.org/w/index.php?title=Euripide&oldid=85772783"
Categorie: Drammaturghi greci antichiNati nel 485 a.C.Nati ad AteneEuripideCategorie nascoste: BioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
AlemannischAragonésالعربيةAsturianuAzərbaycancaБашҡортсаБеларускаяБеларуская (тарашкевіца)‎БългарскиBrezhonegBosanskiCatalàکوردیی ناوەندیČeštinaCymraegDanskDeutschΕλληνικάEnglishEsperantoEspañolEestiEuskaraفارسیSuomiFrançaisFryskGalegoעבריתHrvatskiMagyarՀայերենInterlinguaBahasa IndonesiaIdoÍslenska日本語ქართულიҚазақша한국어КыргызчаLatinaLietuviųLatviešuMalagasyМакедонскиമലയാളംमराठीNapulitanoNederlandsNorsk nynorskNorsk bokmålਪੰਜਾਬੀPolskiPortuguêsRomânăРусскийSicilianuScotsسنڌيSrpskohrvatski / српскохрватскиSimple EnglishSlovenčinaSlovenščinaShqipСрпски / srpskiSeelterskSvenskaTagalogTürkçeУкраїнськаTiếng ViệtWinaray中文
Modifica collegamenti
Questa pagina è stata modificata per l'ultima volta il 5 feb 2017 alle 16:29.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile