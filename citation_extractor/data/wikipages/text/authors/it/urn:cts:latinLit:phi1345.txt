Silio Italico - Wikipedia
Silio Italico
Da Wikipedia, l'enciclopedia libera.
Vai a:					navigazione, 					ricerca
Tiberio Cazio Asconio Silio Italico
Tiberio Cazio Asconio Silio Italico (latino: Tiberius Catius Asconius Silius Italicus; 25 circa[1] – Campania, 101) è stato un avvocato, politico e poeta romano.
Indice
1 Biografia
1.1 Punica
2 Note
3 Bibliografia
4 Altri progetti
5 Collegamenti esterni
Biografia[modifica | modifica wikitesto]
Abbiamo notizie di lui da una lettera di Plinio il giovane a Caninio Rufo[2], nella quale parla della sua morte, all'età di settantacinque anni. Poiché la lettera è databile fra il 101 e il 106 è probabile che la morte sia avvenuta fra il 101 e il 104. Da queste deduzioni si evince che Silio nacque fra il 25 e il 29 d.C.
Il nome Asconio (Asconius) porta a ritenere che fosse legato alla gens patavina [3] ma non se ne ha certezza.
Altre brevi informazioni ci vengono da Tacito e da Marziale: di quest'ultimo Silio fu il patrono e sappiamo che operò nel Foro come avvocato difensore, probabilmente già all'epoca dell'Imperatore Claudio. Secondo Plinio, nel periodo neroniano dovette esercitare anche l'avvocatura d'accusa, ovvero la delazione vera e falsa per il favore dell'imperatore. Il beneficio che ne trasse fu il consolato ordinario che esercitò nel 68.
Con la caduta e morte di Nerone, in quanto amico di Vitellio, Silio Italico partecipò alle trattative di questi con il fratello di Vespasiano, Tito Flavio Sabino, che era a Roma con il figlio di Vespasiano, Domiziano.
Nel 77 Silio Italico fu proconsole in Asia Minore agli ordini dell'Imperatore Vespasianoː testimonianza sarebbe un'epigrafe, rinvenuta nel 1934 ad Afrodisia, che riporta il suo nome completo: Tib. Catius Asconius Silius Italicus. Allo scadere del mandato proconsolare Silio Italico si ritirò dalla vita politica attiva dedicandosi agli studi e alla stesura del suo poema, i Punica.
Nel terzo libro vi è un riferimento al titolo di "Germanico" assunto da Domiziano (nell'83) e Marziale saluta l'opera nel IV libro degli Epigrammi (composto attorno all'88-89).
Anche a causa dello stato di salute trascorse gli ultimi anni in Campania, dove aveva acquistato una villa che era stata di Cicerone, il suo modello di oratoria[4] e la terra che custodiva la tomba di Virgilio di cui era un estimatore[5] (e ai cui stilemi si rifà abbondantemente nel corso dei Punica).
Durante il principato di Domiziano, nel 94 ebbe la paterna soddisfazione di vedere nominato console il figlio Lucio Silio Deciano, anche se Marziale e Plinio ci informano che, peraltro, dovette subire la perdita del figlio minore. In Campania, probabilmente nel 101, provato da una male incurabile, si lasciò stoicamente morire di fame.
Punica[modifica | modifica wikitesto]
Lo stesso argomento in dettaglio: Storia della letteratura latina (69 - 117).
Silio scrisse i Punica, poema storico in diciassette libri, anche se econdo una parte della critica il testo è incompiuto, in quanto si ipotizza un progetto originario in diciotto libri, parallelo alle dimensioni degli Annales di Ennio.
Lo stesso argomento in dettaglio: Punica (poema).
La tomba di Virgilio al chiaro di luna, con Silius Italicus
I Punica sono il più lungo poema della letteratura latina che ci sia pervenuto [6], che raccontano la seconda guerra punica dalla spedizione di Annibale in Spagna al trionfo di Scipione dopo Zama.
La disposizione annalistica testimonia la sua volontà di ricollegarsi alla terza decade di Livio, ne recupera la cornice architettonica del modello: colloca dopo il proemio il ritratto di Annibale e chiude, come Livio, con l'immagine del trionfo di Scipione. L'opera fu concepita quale continuazione ed esplicazione dell'Eneide virgilianaː infatti la guerra di Annibale è, di fatto, vista come la continuazione di Virgilio, originata dalla maledizione di Didone contro Enea, mentre dal poema virgiliano Silio restaura la funzione strutturale dell'apparato mitologico, anche se lo stravolgimento antifrastico della provvidenza virgiliana è sostituito da un'epopea dal finale rassicurante.
Plinio ha delle riserve sulle capacità di Silio, lo ritiene più antiquario che artista per il suo gusto per le ricostruzioni minuziose. Lo stile sembra influenzato dal gusto del tempo: barocco, scene macabre unite al modello epico mitologico, con banali riflessioni etiche. L'opera, comunque, risulta frammentaria, poiché dà più importanza ai particolari piuttosto che non all'unità dell'opera stessa. Quindi, lo scritto di Silio Italico è importante soprattutto per la quantità di informazioni storiche e mitologiche piuttosto che per la sua poesia.
Note[modifica | modifica wikitesto]
^ Il luogo di nascita è incerto: potrebbe essere nato a Italica, in Hispania, o a Corfinium.
^ Epist. III, 7.
^ Patavino: cittadino di Padova (dal latino Patăvium, nome della città di Padova)
^ Marziale, XI, 48.
^ Marziale, XI, 48 e 50.
^ M. A. Vinchesi, Introduzione, in Le guerre puniche, BUR, Milano, 2001, p. 5.
Bibliografia[modifica | modifica wikitesto]
O. Occioni, Cajo Silio Italico e il suo poema, Firenze, Le Monnier, 1871.
M. A. Vinchesi, Introduzione, in Le guerre puniche, BUR, Milano, 2001
Altri progetti[modifica | modifica wikitesto]
Altri progetti
Wikisource
Wikiquote
Wikisource contiene una pagina dedicata a Silio Italico
Wikiquote contiene citazioni di o su Silio Italico
Collegamenti esterni[modifica | modifica wikitesto]
Tiberio Cazio Asconio Silio Italico, progettovidio.it.
Controllo di autorità
VIAF: (EN) 27071645 · LCCN: (EN) n79120267 · ISNI: (EN) 0000 0001 0881 4517 · GND: (DE) 118614347 · BNF: (FR) cb11924756s (data) · NLA: (EN) 35167623 · BAV: ADV11503523
Portale Antica Roma
Portale Biografie
Portale Letteratura
Estratto da "https://it.wikipedia.org/w/index.php?title=Silio_Italico&oldid=85901035"
Categorie: Avvocati romaniPolitici romani del II secoloPoeti romaniMorti nel 101Consoli imperiali romaniCategorie nascoste: BioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice NLAVoci con codice BAVVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
WikiquoteWikisource
In altre lingue
БългарскиCatalàČeštinaDeutschEnglishEspañolEuskaraEstremeñuFrançaisGalegoעבריתՀայերենÍslenskaLatinaNederlandsNorsk bokmålPortuguêsРусскийSrpskohrvatski / српскохрватскиSlovenčinaSlovenščinaSvenskaУкраїнська中文
Modifica collegamenti
Questa pagina è stata modificata per l'ultima volta il 12 feb 2017 alle 13:50.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile