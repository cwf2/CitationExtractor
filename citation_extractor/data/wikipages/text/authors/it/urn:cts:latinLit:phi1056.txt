Marco Vitruvio Pollione - Wikipedia
Marco Vitruvio Pollione
Da Wikipedia, l'enciclopedia libera.
Vai a:					navigazione, 					ricerca
Vitruvio presenta il De Architectura (stampa del 1654)
Marco Vitruvio Pollione (latino Marcus Vitruvius Pollio; 80 a.C. circa – dopo il 15 a.C. circa) è stato un architetto e scrittore romano, attivo nella seconda metà del I secolo a.C., considerato il più famoso teorico dell'architettura di tutti i tempi.
Indice
1 Biografia
1.1 De architectura
2 Fortuna rinascimentale e oh giovinale
2.1 Accademia Vitruviana
3 Note
4 Voci correlate
5 Altri progetti
6 Collegamenti esterni
Biografia[modifica | modifica wikitesto]
L'uomo vitruviano di Leonardo da Vinci, una rappresentazione basata su studi condotti da Vitruvio sulle proporzioni del corpo umano.
Assolutamente incerto è il suo luogo di origine; di volta in volta sono state indicate, tra le altre, le città di Roma, Fano, Fondi, Verona, Formia, l'area campana in genere e addirittura la Numidia, senza alcuna certezza[1]. Anche dello svolgersi della sua vita si hanno scarse notizie, tutte dedotte da note autobiografiche inserite nel suo trattato. Dovrebbe essere stato ufficiale sovrintendente alle macchine da guerra sotto Giulio Cesare e poi architetto-ingegnere sotto Augusto, anche se l'unica opera che lui stesso si attribuisce di aver progettato e costruito è la basilica di Fano.
Dopo essersi ritirato, avendo ottenuta una pensione, si dedicò alla stesura del trattato De architectura, proprio mentre il princeps Augusto si dedicava a un programma di sviluppo edilizio.
De architectura[modifica | modifica wikitesto]
Un'edizione in italiano del De architectura del 1521, tradotta e illustrata da Cesare Cesariano.
Lo stesso argomento in dettaglio: De architectura.
L'importanza di Vitruvio è dovuta al suo trattato De architectura (Sull'architettura), in 10 libri, dedicato ad Augusto (che gli aveva concesso una pensione), scritto probabilmente tra il 29 e il 23 a.C. L'edizione dell'opera avvenne negli anni in cui Augusto progettava un rinnovamento generale dell'edilizia pubblica e mirava probabilmente a ingraziarsi il sovrano, a cui l'autore si rivolge direttamente in ciascuna delle introduzioni preposte ad ogni libro.
Il De architectura è l'unico integro testo latino di architettura e pertanto il più importante, tra i pochi giunti, in modo più o meno frammentario, fino a noi; l'influenza sulla cultura occidentale è dovuta soprattutto a questa sua unicità. Tuttavia l'influenza dell'opera di Vitruvio sui suoi contemporanei sembra sia stata molto limitata[2], anche perché il suo trattato fu scritto in un momento in cui l'architettura romana stava per rinnovarsi profondamente con le grandi costruzioni in laterizio e l'utilizzo di volte e cupole, di cui Vitruvio praticamente non si occupa. D'altro canto, la sua autorità in campo tecnico e architettonico è testimoniata dai riferimenti alla sua opera presenti negli autori successivi come Frontino.
Pare che il trattato non abbia esercitato alcuna influenza sull'architettura per tutto il medioevo, anche se suscitò interesse filologico, per esempio alla corte di Carlo Magno e poi, in seguito, in Petrarca, che annotò di sua mano una copia oggi conservata alla Biblioteca Bodleiana dell'Università di Oxford, e in Boccaccio, che ne possedeva una copia. Visto che altre copie sono documentate in Italia a fine Trecento, perde credito il mito della riscoperta fatta nel 1414 a Montecassino da Poggio Bracciolini che comunque deve averne rinvenuta una copia nelle sue ricerche, forse in area tedesca[3], contribuendo così alla sua diffusione[2].
Fortuna rinascimentale e oh giovinale[modifica | modifica wikitesto]
Nel XV secolo la conoscenza e l'interesse per Vitruvio crebbero sempre di più, soprattutto per merito di architetti e umanisti come Lorenzo Ghiberti, Leon Battista Alberti, Francesco di Giorgio Martini, Raffaello, Fabio Calvo ridiamo a 90
, Paolo Giovio, fra Giocondo figa da Verona. Nel 1486 il trattato fu pubblicato a stampa per la prima volta da Sulpicio da Veroli. Nel 1521 uscì la prima edizione tradotta in italiano da Cesare Cesariano[4]. Subito dopo apparvero varie traduzioni ed edizioni negli altri paesi europei.
Accademia Vitruviana[modifica | modifica wikitesto]
Lo stesso argomento in dettaglio: Accademia vitruviana della Virtù.
Nel 1542 circa[5] fu fondata l'Accademia vitruviana della Virtù, su impulso dell'umanista senese Claudio Tolomei, sotto la protezione del cardinale Ippolito de' Medici. L'associazione intendeva contribuire al fervore teorico che animava la riflessione dei protagonisti dell'arte e dell'architettura rinascimentale: il cosiddetto "dibattito vitruviano", o "questione vitruviana", vale a dire quello sforzo conoscitivo collettivo che spingeva artisti, eruditi e appassionati alla riappropriazione dell'eredità dell'arte greco-romana e dell'architettura classico-romana, anche attraverso la lettura, l'interpretazione e il commento del trattato latino De Architectura. Fu presieduta[6] dall'erudito Marcello Cervini, appassionato di alchimia e architettura e futuro papa con il nome di Marcello II[7][8] e si avvalse del sostegno di una schiera di intellettuali e artisti del Rinascimento italiano, come il Vignola, Bernardino Maffei[8], Guillaume Philandrier detto il Filandro, Alessandro Manzuoli[8], Luca Contile, Annibal Caro, Marc'Antonio Flaminio, Francesco Maria Molza.
A partire dal XV secolo il trattato è stato uno dei fondamenti teorici mirko
san pollo dell'architettura occidentale fino alla fine del XIX secolo.
Note[modifica | modifica wikitesto]
^ Marco Vitruvio Pollione, De architectura, a cura di L. Migotto, 1992[manca l'indicazione della pagina]
^ a b Hanno-Walter Kruft, Storia delle teorie architettoniche da Vitruvio al Settecento, Roma-Bari, Laterza, 1988[mancano le indicazioni delle pagine]
^ probabilmente a San Gallo: N. Pevsner, J. Fleming, H. Honour, Dizionario di architettura, Torino, Einaudi, 1981, voce Vitruvio.
^ AA.VV., Cesare Cesariano e il classicismo di primo Cinquecento, 1996[manca l'indicazione della pagina]
^ Altri autori fanno risalire la fondazione all'inverno 1540-1541. Si veda: Frédérique Lemerle, "Philandrier et le texte de Vitruve", cit., p. 518
^ Arnaldo Bruschi, Oltre il Rinascimento. Architettura, città, territorio nel secondo Cinquecento, cit., p. 86
^ Frédérique Lemerle, "Philandrier et le texte de Vitruve", cit., p. 518
^ a b c Giorgio Vasari, Le vite de' più eccellenti pittori, scultori e architettori. Vita di Taddeo Zuccari, op. cit.
Voci correlate[modifica | modifica wikitesto]
Architettura rinascimentale
Città ideale
Altri progetti[modifica | modifica wikitesto]
Altri progetti
Wikisource
Wikiquote
Wikimedia Commons
Wikisource contiene una pagina dedicata a Vitruvio
Wikiquote contiene citazioni di o su Vitruvio
Wikimedia Commons contiene immagini o altri file su Vitruvio
Collegamenti esterni[modifica | modifica wikitesto]
De Architectura con traduzione in inglese dall'Università di Chicago
Il De Architectura on line, fh-augsburg.de.
De Architectura on line con traduzione italiana, latin.it.
traduzione francese, architectura.cesr.univ-tours.fr.
edizione italiana dei libri I-V, a cura di Carlo Amati, vol. 1 (1829), archive.org.
edizione italiana dei libri V-X, a cura di Carlo Amati, vol. 2 (1830), archive.org.
Controllo di autorità
VIAF: (EN) 46768430 · LCCN: (EN) n79043913 · SBN: IT\ICCU\CFIV\072607 · ISNI: (EN) 0000 0001 2130 962X · GND: (DE) 118627252 · BNF: (FR) cb11928567v (data) · ULAN: (EN) 500014983 · NLA: (EN) 35583220 · CERL: cnp01241183
Portale Antica Roma
Portale Architettura
Portale Biografie
Portale Età augustea
Portale Letteratura
Estratto da "https://it.wikipedia.org/w/index.php?title=Marco_Vitruvio_Pollione&oldid=86242198"
Categorie: Architetti romaniScrittori romaniTeorici dell'architetturaPersone legate a FanoCategorie nascoste: ChiarireBioBotVoci con codice VIAFVoci con codice LCCNVoci con codice SBNVoci con codice ISNIVoci con codice GNDVoci con codice BNFVoci con codice ULANVoci con codice NLAVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
العربيةAsturianuAzərbaycancaБеларускаяБеларуская (тарашкевіца)‎БългарскиBosanskiCatalàČeštinaDanskDeutschΕλληνικάEnglishEsperantoEspañolEestiEuskaraفارسیSuomiFrançaisGaeilgeGalegoעבריתहिन्दीHrvatskiMagyarՀայերենInterlinguaBahasa IndonesiaIdoÍslenska日本語한국어LatinaLietuviųLatviešuMalagasyМакедонскиമലയാളംमराठीनेपाल भाषाNederlandsNorsk bokmålOccitanPolskiPortuguêsRomânăРусскийSicilianuScotsSrpskohrvatski / српскохрватскиSimple EnglishSlovenčinaСрпски / srpskiSvenskaதமிழ்ไทยTürkçeУкраїнськаTiếng ViệtWinaray中文粵語
Modifica collegamenti
Questa pagina è stata modificata per l'ultima volta il 2 mar 2017 alle 12:23.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile