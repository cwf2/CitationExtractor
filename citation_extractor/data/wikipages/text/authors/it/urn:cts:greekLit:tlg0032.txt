Senofonte - Wikipedia
Senofonte
Da Wikipedia, l'enciclopedia libera.
Vai a:					navigazione, 					ricerca
Disambiguazione – Se stai cercando altri significati, vedi Senofonte (disambigua).
Questa voce o sezione
sull'argomento Antica Grecia è priva o carente di note e riferimenti bibliografici puntuali.
Commento: Allo stato attuale la voce non presenta note sufficienti e, oltretutto, è incompleta, dato che manca un commento complessivo alle sue opere (e anche la biografia potrebbe essere ampliata)
Sebbene vi siano una bibliografia e/o dei collegamenti esterni, manca la contestualizzazione delle fonti con note a piè di pagina o altri riferimenti precisi che indichino puntualmente la provenienza delle informazioni. Puoi migliorare questa voce citando le fonti più precisamente. Segui i suggerimenti del progetto di riferimento.
Busto di Senofonte in marmo bianco conservato alla Bibliotheca Alexandrina
Senofonte, figlio di Grillo del demo di Erchia (in greco antico: Ξενοφῶν, Xenophôn; 430/425 a.C. circa – Corinto, 355 a.C. circa), è stato uno storico e mercenario ateniese. [1]
Fu scrittore poligrafo e del quale ci sono pervenute tutte le opere e complete, una circostanza che ha fatto di lui una delle fonti maggiori per la conoscenza dei suoi tempi. In particolare da lui, oltre che da Platone, provengono molte notizie riguardanti la vita e i detti di Socrate, del quale fu alunno[2]. È stato soprannominato dalla Suda "l'ape attica", per la semplicità e la chiarezza della sua prosa.
Le date di nascita e di morte non sono note con certezza.
Indice
1 Biografia
1.1 Origini sociali e formazione[3]
1.2 La breve militanza politica ateniese
1.3 L'Anabasi di Ciro
1.4 Al seguito di Agesilao di Sparta
1.5 L'esilio
1.6 Il miglioramento dei rapporti con Atene
1.7 La morte
2 La prosa e la lingua
3 Opere
4 Pseudo-Senofonte
5 Curiosità
6 Note
7 Bibliografia
8 Altri progetti
9 Collegamenti esterni
Biografia[modifica | modifica wikitesto]
Origini sociali e formazione[3][modifica | modifica wikitesto]
Opere di Senofonte in un manoscritto del 1417-19 circa
Proveniva dal demo di Erchia, figlio di Grillo, un personaggio del quale nulla si può dire al di là di certe indirette supposizioni che lo farebbero rappresentante di una famiglia agiata, appartenente forse all'ordine dei cavalieri. Ciò appare probabile sia in virtù della dimestichezza di Senofonte con l'arte equestre, sia dalla militanza di questi, e dei suoi figli, nella cavalleria ateniese. L'agiatezza delle origini è comunque provata dalla buona educazione ricevuta, che lo vide allievo dei sofisti Prodico e Isocrate. In gioventù, poco più che ventenne, entrò anche in contatto con Socrate, di cui fu discepolo per almeno tre anni, un'esperienza che si rivelò determinante per la sua educazione. La sua Apologia di Socrate si discosta per certi versi da quella di Platone; questo ha dato luogo a molti dibattiti sulla figura storica di Socrate.
La breve militanza politica ateniese[modifica | modifica wikitesto]
Lo stesso argomento in dettaglio: Trenta tiranni.
Senofonte militò nei cavalieri, che influirono sulle sue scelte politiche conservatrici e filo-spartane: appoggiò sicuramente il regime dei Trenta Tiranni (così come, in precedenza, aveva appoggiato la Boulé dei Quattrocento, della quale anche Tucidide era stato membro). Lo storico Luciano Canfora, su una stringente ricostruzione filologica delle fonti, ipotizza che fu uno dei due ipparchi al servizio dei Trenta; pensa inoltre che, quando Trasibulo restaurò la democrazia, Senofonte abbia seguito gli oligarchi anche nel loro esilio a Eleusi, lasciando poi Atene quando essi furono massacrati (401 a.C.). Questo fatto, secondo lo storico, sarebbe testimoniato dalla mancanza di notizie riguardanti il periodo tra il 403 e il 401, che infatti non figura nelle Elleniche.[4]
Nella primavera del 401, infatti, Senofonte si trova in Asia Minore, prima ad Efeso e poi a Sardi, invitatovi dal tebano Prosseno, a cui era legato da antichi vincoli di ospitalità.
L'Anabasi di Ciro[modifica | modifica wikitesto]
Lo stesso argomento in dettaglio: Anabasi (Senofonte) e Diecimila (Anabasi).
Nel 401 a.C., sempre su invito di Prosseno, partecipò ad una spedizione di mercenari greci comandati da Clearco di Sparta e ingaggiati, dopo la fine dalla Guerra del Peloponneso, da Ciro il Giovane nel suo tentativo di sostituire sul trono di Persia il fratello maggiore imperatore Artaserse II di Persia.
Nella battaglia di Cunassa (3 settembre dello stesso anno) i greci riportarono la vittoria sul loro fronte, ma Ciro, spintosi troppo oltre nel tentativo di uccidere personalmente il fratello, trovò invece la morte. Clearco, invitato a negoziare con le forze di Artaserse, fu vittima, insieme agli altri strateghi greci, di un inganno ordito da Tissaferne, consigliere di Artaserse, nel quale furono sopraffatti ed uccisi tutti i comandanti greci, incluso Prosseno. Il contingente greco, che contava circa diecimila uomini (i famosi Diecimila), si trovò sbandato e disorientato, privo di ogni guida, in un territorio ostile, a migliaia di chilometri dalla patria. I soldati seppero però darsi dei buoni condottieri, tra i quali lo stesso Senofonte, e con un'epica marcia verso il nord attraverso l'Armenia, raggiunsero Trapezunte (Trebisonda), sul Mar Nero (allora Ponto Eusino). Di qui si imbarcarono per la Tracia, per poi tornare al luogo di concentramento di Tibron, nei pressi di Pergamo, a nord-ovest di Sardi (luogo di concentramento all'inizio dell'Anabasi) e infine raggiunsero la Grecia. Il racconto di questa impresa è contenuto nella più nota delle opere di Senofonte, l'Anabasi.
Al seguito di Agesilao di Sparta[modifica | modifica wikitesto]
Le conseguenze politiche della fallita spedizione di Ciro non si fecero attendere: nel mutato quadro venutosi a determinare, Sparta decide un intervento contro Farnabazo in favore della città greche della Ionia. Della spedizione, guidata dal re di Sparta Agesilao, farà parte anche Senofonte, che già a Pergamo aveva consegnato i superstiti dei Diecimila al generale spartano Tibrone, determinandone l'arruolamento nelle file spartane.
Nel 394, Senofonte partecipa probabilmente alla battaglia di Coronea, schierato con Sparta al seguito di Agesilao e contro la sua stessa città, coinvolta nell'alleanza con Tebe.
Senofonte compose a tal proposito l'operetta "Agesilao": un encomio caratterizzato da una forte impostazione retorica dove sono descritte le imprese e le virtù del re Spartano, che gli era stato amico e protettore. Quest'opera si pone come modello per il futuro genere della biografia.
L'esilio[modifica | modifica wikitesto]
Per questo motivo, o forse per essere stato mercenario di Ciro (ma più probabilmente già per il suo coinvolgimento nel governo dei Trenta tiranni nel 404 a.C.), fu esiliato da Atene e privato di tutti i beni cittadini.
Nel 390 ottenne dagli Spartani una proprietà a Scillunte, una località dell'Elide, tra Sparta e Olimpia, dove trascorse un esilio all'incirca ventennale. La fattoria di Scillunte si rivelò un ritiro sereno e prolifico sia in senso letterale che letterario: fu in questo periodo che sposò una donna di nome Filesia, dalla quale ebbe due figli, Diodoro e Grillo, che, sotto la guida di Agesilao, ricevettero l'agoghè (Άγωγή), l'educazione spartana. Negli stessi anni, probabilmente prima del 380 a.C., redasse e pubblicò l'Anabasi.
Nella sua fattoria, lontano dalle piccole ambizioni politiche, si dedicò interamente alla coltivazione, al culto degli dei e dell'ospitalità, all'equitazione e, nei dintorni ricchi di selvaggina, alla caccia.
Ma questa parentesi appagata e agiata cessò bruscamente dopo la sconfitta che gli Spartani subirono nel 370 nella battaglia di Leuttra ad opera di Epaminonda: Scillunte fu conquistata dagli Elei e Senofonte fu costretto a riparare con la famiglia in vari luoghi finché, resosi conto dell'irrimediabile perdita dei beni, rinunciò ad ogni perorazione e decise di stabilirsi a Corinto.
Il miglioramento dei rapporti con Atene[modifica | modifica wikitesto]
Fu allora che, dopo molti anni di lontananza, giunse una schiarita nei rapporti con la sua città d'origine, a cui non fu estraneo il migliorato quadro dei rapporti tra Sparta e Atene: fu infatti intorno al 368 (o 367) che, su proposta di Eubulo, Senofonte vide annullarsi il provvedimento di bando e confisca.
A questo fece seguito il riconoscimento della cittadinanza ateniese per i figli e l'assegnazione di un risarcimento per i danni subiti a seguito del provvedimento di esilio; in questi stessi anni è probabile che facesse temporaneo ritorno in patria.
Una prova del suo ricongiungimento con la città natale e del suo rinnovato interesse verso Atene è dato sia dalla composizione dei "Poroi" (che contengono riferimenti a fatti successivi al 355), sia dagli encomi composti in città a seguito della morte del figlio Grillo nella Battaglia Di Mantinea.
La morte[modifica | modifica wikitesto]
Senofonte visse a Corinto fino alla sua morte, avvenuta attorno al 355 a.C.; altre fonti, comunque, sostengono che morì ad Atene.
La prosa e la lingua[modifica | modifica wikitesto]
Statua di Senofonte
Riguardo alla prosa di Senofonte il giudizio tramandato dal lessico di Suda è positivo: Senofonte ha infatti goduto, dall'antichità fino ai tempi moderni, di unanime apprezzamento per la peculiare sobrietà e chiarezza della prosa, frutto non solo di un istintivo senso della misura e del bello, ma anche di un'intenzionale e studiata ricerca della semplicità nella costruzione della frase; queste caratteristiche hanno fatto di lui un vero e proprio modello di stile per oratori e prosatori di epoche successive.
Quale naturale conseguenza delle sue vicende e delle sue frequentazioni, la lingua usata da Senofonte si caratterizza per l'accoglimento di elementi e costrutti provenienti dai più diversi ambiti dialettali e letterari del mondo greco: così vi si riconoscono in particolare gli influssi dalla prosa scritta ionica, anche di carattere tecnico (e quindi del corrispondente dialetto[5]) ma anche elementi linguistici estranei alla prosa attica e ionica o addirittura provenienti del registro linguistico parlato.
Tutto questo fa sì che la sua lingua non può essere ascritta ad una sfera di purezza dialettale attica (almeno nel senso dei fraintendimenti atticistici) ma, nella nostra ottica, debba essere considerata un'anticipatrice di fenomeni linguistici che porteranno alla formazione della koinè, la lingua comune dell'epoca ellenistica.[6]
Questa contaminazione linguistica non ha impedito il sorgere di un equivoco atticista, che ha voluto vedere, nella sua lingua, un modello di quella presunta purezza linguistica attribuita al dialetto attico: un equivoco provvidenziale al quale, probabilmente, sono dovute la trasmissione e la conoscenza moderna delle sue opere.
Il maggiore limite dell'autore è quello di essere selettivo nella sua storiografia: Senofonte non rinuncia a far trasparire la sua visione politica elitaria e aristocratica (datagli già dalla sua educazione giovanile) e spesso censura ciò che non ritiene utile per i suoi fini; i fatti risultano perciò talvolta alterati. Da lodare tuttavia la sua abilità nella descrizione dei tratti psicologici di un personaggio o di interi popoli e anche di battaglie e avvenimenti. L'aver vissuto in prima persona guerre e tutte le situazioni di disagio ad essa legate accentua il pathos che traspare dalle sue opere storiche (esemplificativo, nell'Anabasi, è l'episodio dei Diecimila che giungono in vista del mare e gridano esultando Thalatta! Thalatta! abbracciandosi in lacrime).
Opere[modifica | modifica wikitesto]
Un'edizione del 1494
Opere storiografiche
Anabasi
Ciropedia
Elleniche
Agesilao
Costituzione di Sparta
Opere su Socrate
Memorabili o Detti Memorabili di Socrate
Apologia di Socrate
Simposio o Convito
Economico
Ierone
Trattati tecnici
Sull'equitazione. Grazie a quest'opera viene ricordato come il primo sostenitore delle attività legate all'equitazione nella quale si dia importanza ad un rapporto di affetto fra uomo e cavallo.
Ipparchio
Caccia con i cani
Poroi
Pseudo-Senofonte[modifica | modifica wikitesto]
La tradizione antica attribuiva a Senofonte anche una sorta di pamphlet sulla Costituzione degli Ateniesi, ma la critica moderna è tuttora indecisa sulla sua attribuzione. Si attribuiscono a Senofonte anche alcune lettere.
Curiosità[modifica | modifica wikitesto]
Questa sezione contiene «curiosità» da riorganizzare.
Contribuisci a migliorarla integrando se possibile le informazioni all'interno dei paragrafi della voce e rimuovendo quelle inappropriate.
A Senofonte è stato intitolato il cratere Senofonte, sulla superficie della Luna.
Senofonte è il protagonista de L'armata perduta, romanzo di Valerio Massimo Manfredi incentrato sull'Anabasi.
Il film I guerrieri della notte è tratto dall'omonimo romanzo di Sol Yurick, a sua volta ispirato dall'Anabasi.
Note[modifica | modifica wikitesto]
^ Senofonte - Sapere.it, su www.sapere.it, https://plus.google.com/+sapereit. URL consultato il 07 gennaio 2016.
^ Treccani, Senofonte, treccani.it, 2006.
^ Sapere.it, Senofonte, sapere.it.
^ Canfora.
^ Si pensi ad esempio all'uso incostante del duale, arcaico elemento grammaticale non più vivente nella evoluta parlata ionica, ma di uso normale in attico
^ « [...] per il vocabolario e per la vita stessa, Senofonte appartiene già all'epoca ellenistica, e annuncia già la κοινή.» Antoine Meillet, Lineamenti di storia della lingua greca. Einaudi, 2003, p. 295.
Bibliografia[modifica | modifica wikitesto]
Xenophon, Cyri testamentum [ita], Impressum Bononie, per Platonem de Benedictis, 1494. URL consultato il 16 aprile 2015.
(GRC) Xenophon, [Opere]. 1, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 2, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 3, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 4, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 5, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 6, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 7, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 8, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 9, Edinburgi, William Laing, 1811. URL consultato il 16 aprile 2015.
(GRC) Xenophon, [Opere]. 10, Edinburgi, William Laing, 1811. URL consultato il 16 aprile 2015.
(GRC) Xenophon, Hellenica, Oxonii, Clarendon Press, 1900. URL consultato il 16 aprile 2015.
(GRC) Xenophon, Memorabilia, Oxonii, Clarendon Press, 1901. URL consultato il 16 aprile 2015.
(GRC) Xenophon, Opuscula, Oxonii, Clarendon Press, 1910. URL consultato il 16 aprile 2015.
Fonti secondarie
Luciano Canfora, Il mondo di Atene, Laterza, 2013, ISBN 978-88-581-0708-9.
De Caria Francesco, "Cicerone Cato Maior 79-81 e Senofonte Ciropedia VIII 7,17 e Cicerone Cato Maior 59 e Sen. Oec. IV 20-25" in "Rivista di cultura classica e medioevale", anno XVI, nn. 2-3, maggio-dicembre 1974, pp. 321–336.
Dario Del Corno, La Letteratura Greca (Volume 3), Principato, 2012 pp. 10–14
Altri progetti[modifica | modifica wikitesto]
Altri progetti
Wikisource
Wikisource
Wikiquote
Wikimedia Commons
Wikisource contiene una pagina dedicata a Senofonte
Wikisource contiene una pagina in lingua greca dedicata a Senofonte
Wikiquote contiene citazioni di o su Senofonte
Wikimedia Commons contiene immagini o altri file su Senofonte
Collegamenti esterni[modifica | modifica wikitesto]
http://www.antiqvitas.it/personaggi/g.xenoph.htm
V · D · M
Anabasi di Senofonte
Avversari (Persiani)
Artaserse II di Persia · Tissaferne · Abrocoma
Scontro principale
Battaglia di Cunassa, dove morì Ciro il Giovane
Capi dei Diecimila
prima della morte di Clearco
Clearco (capo supremo) · Prosseno · Menone · Sofeneto · Socrate
Capi dei Diecimila
dopo la morte di Clearco
Chirisofo (capo supremo) · Senofonte · Timasione · Santicle · Cleanore · Filesio
V · D · M
Opere di Senofonte
Opere storiografiche
Anabasi • Ciropedia • Elleniche • Agesilao
Opere socratiche e dialoghi
Memorabili • Economico • Simposio • Apologia di Socrate • Ierone
Trattati brevi
Sull'equitazione • Ipparchio • Caccia con i cani • Poroi • Costituzione di Sparta
Pseudo-Senofonte
Costituzione degli Ateniesi
Controllo di autorità
VIAF: (EN) 89597697 · LCCN: (EN) n80036673 · SBN: IT\ICCU\CFIV\019634 · ISNI: (EN) 0000 0001 2321 2506 · GND: (DE) 118635808 · BNF: (FR) cb11929460d (data) · BAV: ADV11475959 · CERL: cnp01318709
Portale Antica Grecia
Portale Biografie
Portale Letteratura
Portale Storia
Estratto da "https://it.wikipedia.org/w/index.php?title=Senofonte&oldid=83396082"
Categorie: Storici ateniesiMercenari ateniesiMorti a CorintoSenofonteDiscepoli di SocrateEquitazione classicaCategorie nascoste: Contestualizzare fonti - antica GreciaContestualizzare fonti - gennaio 2014BioBotRiorganizzare curiositàVoci con codice VIAFVoci con codice LCCNVoci con codice SBNVoci con codice ISNIVoci con codice GNDVoci con codice BNFVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
AlemannischAragonésالعربيةAsturianuAzərbaycancaБеларускаяБългарскиCatalàکوردیی ناوەندیČeštinaCymraegDanskDeutschZazakiΕλληνικάEnglishEsperantoEspañolEestiEuskaraفارسیSuomiFrançaisFryskGaeilgeGalegoעבריתHrvatskiMagyarՀայերենInterlinguaBahasa IndonesiaIdoÍslenska日本語ქართულიҚазақша한국어LatinaLietuviųLatviešuMalagasyBahasa MelayuNederlandsNorsk nynorskNorsk bokmålPolskiپنجابیΠοντιακάپښتوPortuguêsRomânăРусскийSicilianuScotsSrpskohrvatski / српскохрватскиSimple EnglishSlovenčinaSlovenščinaShqipСрпски / srpskiSvenskaTagalogTürkçeУкраїнськаOʻzbekcha/ўзбекчаTiếng ViệtWinaray中文文言粵語
Modifica collegamenti
Questa pagina è stata modificata per l'ultima volta il 23 set 2016 alle 19:18.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile