Sesto Properzio - Wikipedia
Sesto Properzio
Da Wikipedia, l'enciclopedia libera.
Vai a:					navigazione, 					ricerca
Questa voce o sezione
sull'argomento antica Roma è priva o carente di note e riferimenti bibliografici puntuali.
Sebbene vi siano una bibliografia e/o dei collegamenti esterni, manca la contestualizzazione delle fonti con note a piè di pagina o altri riferimenti precisi che indichino puntualmente la provenienza delle informazioni. Puoi migliorare questa voce citando le fonti più precisamente. Segui i suggerimenti del progetto di riferimento.
Auguste Jean Baptiste Vinchon, Propertius and Cynthia at Tivoli
Sesto Aurelio Properzio (Assisi, 47 a.C. circa – Roma, dopo il 15 a.C.) è stato un poeta romano.
Indice
1 Biografia
2 Opere
2.1 Successo delle Elegie
3 Bibliografia
4 Altri progetti
5 Collegamenti esterni
Biografia[modifica | modifica wikitesto]
Nacque probabilmente ad Assisi, come da lui stesso esplicitamente dichiarato nell'elegia proemiale del IV libro e come suggeriscono recenti acquisizioni epigrafiche recanti il nome di P. Passennus Blaesus, parente di Properzio e suo conterraneo (a quanto attesta Plinio il Vecchio), e l'indicazione della tribù Sergia (Assisi era l'unico municipio umbro a essere iscritto in questa tribù). Alcuni archeologi, inoltre, sostengono di aver trovato la casa del poeta, una lussuosa villa con affreschi mitologici ed iscrizioni in greco, sotto la basilica di Santa Maria Maggiore.
In seguito alla rivolta dei proprietari italici, repressa da Augusto nel 41–40 a.C., il poeta subì lutti e confische di terre. Ormai in condizioni disagiate, si trasferì a Roma, dove tentò la carriera forense e politica, ma già nel 29 a.C., con il suo primo libro delle elegie, fu inserito nei circoli mondano-letterari della capitale.
Ebbe la prima esperienza sessuale con la schiava Licinna. Questa esperienza fu travolta nel 29 a.C. dalla grande passione per Cinzia, padrona di Licinna. Tra Cinzia e Properzio ci fu una prima rottura a causa di un'infedeltà del poeta. Tuttavia, dopo qualche tempo, i due ricominciarono a frequentarsi, ma l'amore di Properzio non era a sua volta corrisposto dalla fedeltà di Cinzia: dopo cinque anni di tormenti, la rottura fu definitiva. A partire da questo momento, il poeta si dedicò a uno studio impegnativo: intendeva cantare il passato di Roma, le leggende italiche, fatti e personaggi che avevano formato lo spirito della romanità. Da alcuni riferimenti si può dedurre che morì poco dopo il 15 a.C., a circa 35 anni.
Opere[modifica | modifica wikitesto]
Lo stesso argomento in dettaglio: Storia della letteratura latina (31 a.C. - 14 d.C.) ed Elegie (Properzio).
L'auditorium di Mecenate.
Le Elegie, in quattro libri, nei quali si distribuiscono i novantadue componimenti complessivi, tutti in distici elegiaci. Molti editori suggeriscono tuttavia una scansione diversa, che determinerebbe un aumento del numero totale di componimenti.
L'avvicinamento di Properzio a Mecenate e al suo famoso circolo avvenne forse nel 28 a.C., dopo la pubblicazione del primo canzoniere. Il poeta fu amico di Virgilio e, soprattutto, di Ovidio. La sua vita fu breve (come quella di Catullo e di Tibullo). Non sono presenti nei suoi versi riferimenti cronologici posteriori al 16 a.C., data probabile della morte. Forse, Properzio è il seccatore adombrato nella IX Satira di Orazio, che pare non lo potesse soffrire.
Successo delle Elegie[modifica | modifica wikitesto]
Il successo di Properzio come poeta fu immediato e duraturo e la sua poesia ebbe un notevole influsso sulla lirica dei secoli successivi. Nel Medioevo le tracce della sua presenza sono deboli e sporadiche. Fu però rivalutato dalla poesia umanistica. Con Ariosto, Tasso, Pierre de Ronsard e, soprattutto, nel Settecento neoclassico, la poesia di Properzio conobbe più ampia diffusione e fortuna, per toccare - con Goethe - il suo punto più alto.
Bibliografia[modifica | modifica wikitesto]
A. La Penna, "L'integrazione difficile. Un profilo di Properzio", Torino 1977;
AA.VV., "Atti dei Colloquia Propertiana", Assisi, I, 1977; II, 1981; III, 1983;
AA.VV., "Atti del convegno internazionale per il bimillenario della morte", Assisi 1986;
P. Fedeli, "Properzio", in "Dizionario degli scrittori greci e latini", III, Milano 1987, pp. 1793–1812;
G. Garbarino, "Properzio e la «domina»: l'amore come dipendenza", in "Atti del conv. A.I.C.C. su «La donna nel mondo antico»", Regione Piemonte 1987, pp. 169–193.
Altri progetti[modifica | modifica wikitesto]
Altri progetti
Wikisource
Wikiquote
Wikimedia Commons
Wikisource contiene una pagina dedicata a Sesto Properzio
Wikiquote contiene citazioni di o su Sesto Properzio
Wikimedia Commons contiene immagini o altri file su Sesto Properzio
Collegamenti esterni[modifica | modifica wikitesto]
Properzio e cacozelia latens, virgilmurder.org.
Circolo di Mecenate
Promotori
Gaio Cilnio Mecenate • Ottaviano Augusto
Membri
Publio Virgilio Marone • Quinto Orazio Flacco • Sesto Properzio • Cornelio Gallo • Plozio Tucca • Aristio Fusco • Lucio Vario Rufo • Valgio Rufo • Domizio Marso • Quintilio Varo • Gaio Melisso • Emilio Macro
Controllo di autorità
VIAF: (EN) 100907186 · LCCN: (EN) n79042233 · ISNI: (EN) 0000 0001 2103 4435 · GND: (DE) 118596764 · BNF: (FR) cb11887318x (data) · BAV: ADV11349844 · CERL: cnp01259791
Portale Antica Roma
Portale Biografie
Portale Età augustea
Portale Letteratura
Estratto da "https://it.wikipedia.org/w/index.php?title=Sesto_Properzio&oldid=84653614"
Categorie: Poeti romaniNati ad AssisiMorti a RomaCategorie nascoste: Contestualizzare fonti - antica RomaContestualizzare fonti - giugno 2016BioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
العربيةAsturianuБеларускаяБеларуская (тарашкевіца)‎БългарскиCatalàČeštinaDanskDeutschΕλληνικάEnglishEsperantoEspañolEuskaraفارسیSuomiFrançaisMagyarՀայերենÍslenska日本語한국어LatinaNederlandsNorsk bokmålPolskiPortuguêsRomânăРусскийSicilianuScotsSrpskohrvatski / српскохрватскиSlovenčinaСрпски / srpskiSvenskaTürkçeУкраїнська中文
Modifica collegamenti
Questa pagina è stata modificata per l'ultima volta il 6 dic 2016 alle 18:57.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile