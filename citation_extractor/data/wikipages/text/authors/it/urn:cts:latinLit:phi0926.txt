Marco Manilio - Wikipedia
Marco Manilio
Da Wikipedia, l'enciclopedia libera.
Vai a:					navigazione, 					ricerca
Marco Manilio (in latino: Marcus Manilius; I secolo a.C. – I secolo) è stato un poeta e astrologo romano in lingua latina, autore di un poema didascalico, gli Astronomica.
Indice
1 Biografia
1.1 L'influsso di Lucrezio
1.2 L'etnoastrologia
1.3 Opera
1.3.1 Astronomica
2 Bibliografia
3 Voci correlate
4 Altri progetti
5 Collegamenti esterni
Biografia[modifica | modifica wikitesto]
Sulle sue origini si possono soltanto avanzare delle ipotesi, la più accreditata è quella di origini orientali, dove l'astronomia godeva di grande importanza. È comunque sicuro che visse sotto gli imperatori Ottaviano Augusto (nel libro I degli Astronomica è ricordata la Battaglia di Teutoburgo) e Tiberio (citato nel libro I), e che scrisse un poema didascalico in esametri, diviso in cinque libri ed intitolato Astronomica. L'opera, che tratta di astronomia e astrologia, ha come modello strutturale il De rerum natura di Lucrezio, ma è impregnata di filosofia stoica.
L'influsso di Lucrezio[modifica | modifica wikitesto]
Gli Astronomica appartengono al genere didascalico, che aveva come principale modello Lucrezio. Da lui Manilio riprende il gusto per l'allitterazione, l'uso dei proemi con l'annuncio dell'argomento, i riepiloghi posti alla fine di ogni brano e i frequenti appelli al lettore. Nonostante le somiglianze formali fra il De Rerum Natura e gli Astronomica, la posizione di Manilio, per quanto concerne l'astronomia, non poteva essere più diversa da quella di Lucrezio. Secondo Lucrezio, infatti, le stelle ed i pianeti si muovevano in modo casuale; Manilio, invece, ritiene non solo di aver trovato un ordine nel moto degli astri, ma anche che essi influenzino il comportamento ed il destino degli uomini.
L'etnoastrologia[modifica | modifica wikitesto]
Non solo le differenze fra gli individui, ma anche quelle fra gli interi popoli verrebbero ricondotte ai diversi influssi astrali legati alla diversa latitudine. Questa forma di determinismo geografico è piuttosto diversa da quella di Tacito (basata su cause climatiche e legata agli aspetti culturali dei vari popoli). In essa ad influenzare un popolo non sono le condizioni ambientali e climatiche, bensì la fitta rete di corrispondenze fra macrocosmo (quello delle stelle) e microcosmo (quello degli uomini). Il modello etnoastrologico, quindi, consentirebbe di conoscere le caratteristiche di un popolo, cioè la sua bellicosità, la sua cultura ecc., semplicemente sapendo dove esso è ubicato. Ma a dalla rigidezza dello schema si poteva fuggire facilmente: i troppi parametri in gioco (posizione di stelle, Sole, singoli pianeti) e la tremenda complessità del sistema consentirebbero, con un po' di abilità, di predire tutto ed il contrario di tutto.
Opera[modifica | modifica wikitesto]
Lo stesso argomento in dettaglio: Storia della letteratura latina (31 a.C. - 14 d.C.).
Astronomica[modifica | modifica wikitesto]
L'opera principale di Marco Manilio si divide in cinque libri; egli parla di simpatia cosmica che salda il cosmo nelle sue parti e che unisce l'uomo, la mente umana alla mente divina che sono l'espressione di un tutto organico.
Il primo è dedicato all'astronomia, con una descrizione del cosmo che comprende le ipotesi sulla sua origine, le stelle, i pianeti, i circoli celesti, le comete;
Il secondo analizza le caratteristiche dei segni dello zodiaco e le possibilità offerte dalle loro congiunzioni;
Il terzo descrive il modo di determinare l'oroscopo e analizza le dodici sorti soffermandosi sul Locus Fortunae;
Il quarto analizza i segni zodiacali ed il loro influsso sui corpi umani;
Il quinto esamina i segni extra-zodiacali.
L'ultimo capitolo di quest'opera si conclude bruscamente, quindi molti studiosi hanno pensato che si tratta di un'opera incompiuta che l'autore non poté completare a causa del suo decesso oppure, secondo altre fonti, a causa del bando contro gli astrologi indetto da Tiberio all'inizio del proprio principato. Manilio, al pari di Lucrezio, deve sforzarsi per rendere comprensibili ai romani dei concetti oscuri, a questo scopo deve piegare il latino ad esprimere idee astratti attraverso l'uso di neologismi e di grecismi, oltre che con frasi costruite in modo spesso complesso.
Bibliografia[modifica | modifica wikitesto]
Alla Ricerca del Ramo D'Oro, letteratura e antropologia di Roma antica, a cura di Maurizio Bettini, La nuova Italia.
(LA) Marco Manilio, Astronomicon, [Lugduni Batauorum], ex Officina Plantiniana, apud Christophorum Raphelengium, academiae Lugduno-Batauae typographum, 1600. URL consultato il 14 marzo 2015.
Voci correlate[modifica | modifica wikitesto]
Melothesia
Altri progetti[modifica | modifica wikitesto]
Altri progetti
Wikisource
Wikiquote
Wikisource contiene una pagina dedicata a Marco Manilio
Wikiquote contiene citazioni di o su Marco Manilio
Collegamenti esterni[modifica | modifica wikitesto]
(LA) Marco Manilio, Astronomica, filosofico.net. URL consultato il 9 febbraio 2009.
(LA) Marco Manilio, Astronomica, thelatinlibrary.com. URL consultato il 4 marzo 2010.
Controllo di autorità
VIAF: (EN) 22137113 · LCCN: (EN) n79055083 · ISNI: (EN) 0000 0001 1856 0813 · GND: (DE) 118577077 · BNF: (FR) cb11886875w (data) · BAV: ADV10902475 · CERL: cnp01236813
Portale Antica Roma
Portale Astrologia
Portale Biografie
Portale Età augustea
Portale Letteratura
Estratto da "https://it.wikipedia.org/w/index.php?title=Marco_Manilio&oldid=86061911"
Categorie: Poeti romaniAstrologi romaniNati nel I secolo a.C.Morti nel I secoloCategorie nascoste: BioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
WikiquoteWikisource
In altre lingue
العربيةAsturianuCatalàČeštinaCymraegDeutschΕλληνικάEnglishEspañolفارسیFrançaisעבריתՀայերեն日本語한국어LatinaLatviešuNederlandsNorsk bokmålPolskiPortuguêsRomânăРусскийSlovenčinaSvenskaУкраїнська中文
Modifica collegamenti
Questa pagina è stata modificata per l'ultima volta il 20 feb 2017 alle 17:04.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile