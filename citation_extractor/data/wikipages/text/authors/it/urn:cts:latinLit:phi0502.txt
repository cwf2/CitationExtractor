Cremuzio Cordo - Wikipedia
Cremuzio Cordo
Da Wikipedia, l'enciclopedia libera.
Vai a:					navigazione, 					ricerca
Aulo Cremuzio Cordo (fine I secolo a.C. – 25 d.C.) è stato uno storico romano.
Indice
1 Biografia
2 Note
3 Bibliografia
3.1 Fonti primarie
3.2 Letteratura storiografica
Biografia[modifica | modifica wikitesto]
Lo stesso argomento in dettaglio: Storia della letteratura latina (14 - 68).
È senz'altro una delle figure di spicco della storiografia romana del dissenso, tesa ad esaltare il tramontato regime repubblicano contro il nuovo ordine imperiale retto dalla dinastia Giulio-Claudia.
Cremuzio, di estrazione senatoria, fu autore di Annales, una storia degli avvenimenti recenti di Roma impostata sulla tradizionale narrazione anno per anno in cui pianse le guerre civili e con cui bandì in eterno i proscrittori.[1] Entrato in contrasto con il prefetto al pretorio Elio Seiano, fu accusato da due clienti dello stesso, Satrio Secondo e Pinario Natta, di crimen maiestatis.[2]
Tacito ci dice:
(LA)
« Cornelio Cosso Asinio Agrippa consulibis Cremutius Cordus postulatur, novo ac tunc primum audito crimine, quod editis annalibus laudatoque M. Bruto C. Cassium Romanorum ultimum dixisset. »
(IT)
« Sotto il consolato di Cornelio Cosso e di Asinio Agrippa, Cremuzio Cordo fu accusato di un delitto nuovo e mai udito prima di allora, perché nei suoi annali pubblicati in quel tempo egli aveva lodato M. Bruto [ Marco Giunio Bruto ] ed aveva chiamato C. Cassio [ Gaio Cassio Longino ] l'ultimo dei Romani. »
(Tacito,Annali,IV,34,1.)
Il suo scritto fu accusato anche di aver criticato il popolo e il senato di Roma e non aver mostrato il giusto rispetto nei confronti di Augusto e di Cesare.[3]
Cremuzio in senato davanti a Tiberio pronunciò un discorso in cui difese la sua opera e la libertà dello storico di conservare la memoria, ricordando alcuni storici di età augustea che avevano lodato Bruto e Cassio, come Tito Livio, Asinio Pollione e Marco Valerio Messalla Corvino, senza subire processi.[4] Cremuzio chiuse la sua difesa dicendo:
(LA)
« [...]An illi quidem septuagesimum ante annum perempti,quo modo imaginibus suis noscuntur, quas ne victor quidem abolevit, sic partem memoriae apud scriptores retinent? suum cuique decus posteritas rependit; nec derunt, si damnatio ingruit, qui non modo Cassii et Bruti, sed etiam mei meminerint. »
(IT)
« [...]Non hanno forse diritto di conservare la loro memoria nelle opere degli storici, essi [Cassio e Bruto] che ormai morti da settant'anni, sono rappresentati in quelle statue, che neppure il vincitore osò abbattere? La posterità conferisce a ciascuno l'onore che merita, e non mancheranno coloro che si ricorderanno non solo di Cassio e di Bruto, ma, se la condanna mi sovrasta, si ricorderanno anche di me »
(Tacito,Annali,IV,35,2-3.)
Avendo capito che sarebbe stato condannato preferì lasciarsi morire di fame.[5] Il Senato decretò che tutti i libri con la sua opera fossero bruciati dagli Edili. In seguito i suoi Annales furono ripubblicati[6] durante il regno di Caligola.[7] Oggi della sua opera ci rimangono solo pochi frammenti.
Note[modifica | modifica wikitesto]
^ Seneca, Consolazione a Marcia,26,1.Quo civilia bella deflevit, quo proscribentis in aeternum ipse proscripsit.
^ Tacito, Annali,IV,34,2.
^ Cassio Dione, Storia romana, LVII,24,3.
^ R. Syme, La rivoluzione Romana, Torino 1962, p. 490; Tacito, Annali, IV,34,3-5 e 35,1-4.
^ Tacito, Annali, IV,35,4;Cassio Dione,LVII,24,2.
^ Tacito, Annali, IV,35,5;Cassio Dione,LVII,24,4.Cassio Dione ci dice che a nascondere delle copie fu sua figlia Marcia, la stessa a cui Seneca scrive la Consolazione a Marcia, esaltando la figura di suo padre Cremuzio.
^ Svetonio, Vita dei Cesari, IV,16.
Bibliografia[modifica | modifica wikitesto]
Fonti primarie[modifica | modifica wikitesto]
Cassio Dione, Storia romana, LVII,24.
Seneca, Consolazione a Marcia.
Svetonio, Vite dei Cesari, IV,16.
Tacito, Annali, IV,34-35.
Letteratura storiografica[modifica | modifica wikitesto]
Ronald Syme, La rivoluzione romana, Torino, Einaudi, 1962.
Controllo di autorità
VIAF: (EN) 121779545 · LCCN: (EN) nr95029295 · GND: (DE) 102385963
Portale Antica Roma
Portale Biografie
Portale Lingua latina
Estratto da "https://it.wikipedia.org/w/index.php?title=Cremuzio_Cordo&oldid=84290053"
Categorie: Storici romaniMorti nel 25Storici suicidiCategorie nascoste: BioBotVoci con template Bio e AnnoNascita assente su WikidataVoci con codice VIAFVoci con codice LCCNVoci con codice GNDVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altre lingue
БългарскиCymraegDeutschEnglishEspañolFrançaisMagyarLatinaNederlandsPolskiРусскийSrpskohrvatski / српскохрватскиSlovenčina中文
Modifica collegamenti
Questa pagina è stata modificata per l'ultima volta il 14 nov 2016 alle 15:28.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile