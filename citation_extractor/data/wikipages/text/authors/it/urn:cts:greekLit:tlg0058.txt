Enea Tattico - Wikipedia
Enea Tattico
Da Wikipedia, l'enciclopedia libera.
Vai a:					navigazione, 					ricerca
Enea Tattico (... – ...) è stato un inventore greco antico e un autore di trattati di argomento militare vissuto probabilmente nel IV secolo a.C.
Indice
1 Biografia
2 I Poliorketika
3 Le telecomunicazioni in battaglia
4 Bibliografia
5 Voci correlate
6 Altri progetti
7 Collegamenti esterni
Biografia[modifica | modifica wikitesto]
Alcuni studiosi ritengono che Enea fosse un generale peloponnesiaco contemporaneo di Senofonte e lo identificano con Enea di Stinfalo, in Arcadia, citato da Senofonte (Hellenica, 7, 3, 1) fra i comandanti della seconda Battaglia di Mantinea (362). Senofonte racconta che Enea, nel 366 a.C., nel corso dei conflitti interni al Peloponneso, riunì l'esercito e i cittadini più influenti sull'acropoli di Sicione, richiamando anche i cittadini esiliati senza decreto. Sempre dalla sua opera superstite possiamo dedurre ch'egli abbia combattuto anche nell'Egeo e in Asia Minore.
I Poliorketika[modifica | modifica wikitesto]
Di Enea ci resta una sola opera, Poliorketika, che tratta prevalentemente di argomenti inerenti agli assedi.
Da Polibio (10, 44) sappiamo che il trattato giunto a noi è in realtà una sezione di una più ampia opera di carattere militare, il cui titolo completo sarebbe stato τὰ περὶ τῶν στρατηγικῶν ὑπομνήματα (Commentari di tattica militare). Nella sezione pervenutaci si trovano infatti riferimenti a trattazioni di altri aspetti di tecnica militare, come i preparativi, la questione delle risorse economiche e altro, che forse, più che opere a sé stanti, potrebbero interpretarsi come sezioni diverse dell'opera più ampia citata da Polibio.
La composizione dei Poliorketika viene verisimilmente collocata a cavallo del IV secolo a.C., in un periodo successivo all'episodio tramandato da Senofonte, ma precedente Filippo II, che non viene mai nominato nella parte dell'opera che ci si è conservata. La datazione trova sostegno anche nella lingua usata da Enea, l'attico, che sta evidentemente già assumendo il ruolo di dialetto internazionale, anticipando la koiné.
Lungi dall'essere un'opera strettamente tecnica come quelle di alcuni dei suoi successori (che si specializzeranno soprattutto nella descrizione delle macchine da guerra), i Poliorketika di Enea sono per certi versi più affini alle trattazioni degli storiografi. I precetti tecnici sono infatti uniti ad un'esposizione delle cause di guerra interne ad una città, e specialmente ai fattori economici alla base delle discordie intestine: del resto, sostiene Enea, sono sempre ragioni economiche a decidere dell'attribuzione delle cariche militari.
Le telecomunicazioni in battaglia[modifica | modifica wikitesto]
Ricostruzione del sistema di Trasmissioni con telegrafia ottica di Enea
Polibio cita Enea come inventore di un sistema di telecomunicazioni, i cui dettagli erano esposti nell'opera più ampia: l'autore ne fa una descrizione (Pol. X, 44), ritenendolo un sistema approssimativo perché aveva la limitazione di consentire solamente la trasmissione di messaggi preimpostati. La strumentazione, che deve essere in possesso sia del mittente che del destinatario, consisteva in:
due recipienti colmi d'acqua e con un foro nella parte inferiore;
due basi di sughero con diametro inferiore a quello dell'apertura dei vasi;
due aste suddivise in sezioni riportanti, in ogni sezione, una lista concordata di eventi (per esempio, “arrivano i cavalieri”, “arriva la fanteria pesante”, “fanteria leggera”, “fanteria e cavalleria”).
Il fine della trasmissione consisteva nel far pervenire al destinatario uno dei messaggi preimpostati e scritti sull'asse. Si procedeva nella maniera seguente:
per prima cosa, l'asse veniva inserito nella base di sughero;
poi, il mittente alzava la torcia e altrettanto faceva il destinatario del messaggio; entrambi iniziavano a far uscire il liquido dal vaso, con il conseguente abbassamento della base di sughero e dell'asta solidale con questo;
infine, quando la parte dell'asta con il messaggio che si voleva comunicare arrivava all'altezza del bordo del vaso, il mittente alzava la torcia, segnalando di arrestare la fuoriuscita del liquido. Il destinatario poteva così individuare quale fosse la comunicazione in oggetto tra tutte quelle segnate sull'asta.
Bibliografia[modifica | modifica wikitesto]
L.W. Hunter - S.A. Handford, Aineiu Poliorketika, Oxford, 1927 (edizione introdotta e commentata)
D. Whitehead, Aineias the Tactician. How to Survive under Siege, Oxford, 1990 (traduzione introdotta e commentata)
Voci correlate[modifica | modifica wikitesto]
Poliorcetica
Altri progetti[modifica | modifica wikitesto]
Altri progetti
Wikisource
Wikisource contiene una pagina dedicata a Enea Tattico
Collegamenti esterni[modifica | modifica wikitesto]
(DE, GRC) Griechische Kriegsschriftsteller. Griechisch und Deutsch mit kritischen und erklärenden Anmerkungen, vol. I. Aeneias von Vertheidigung der Städte. Leipzig, Verlag von Wilhelm Engelmann, pagg. 12-147
Controllo di autorità
VIAF: (EN) 184019027 · LCCN: (EN) n88206516 · ISNI: (EN) 0000 0001 0897 0341 · GND: (DE) 118643916 · BNF: (FR) cb12194173x (data) · BAV: ADV10154997 · CERL: cnp00397186
Portale Antica Grecia
Portale Biografie
Portale Letteratura
Estratto da "https://it.wikipedia.org/w/index.php?title=Enea_Tattico&oldid=76465951"
Categorie: Inventori greci antichiScrittori di arti militari greci antichiCategorie nascoste: Anno di morte sconosciutoBioBotVoci con template Bio e nazionalità assente su WikidataVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikisource
In altre lingue
AsturianuБългарскиCatalàDeutschΕλληνικάEnglishEspañolفارسیFrançaisMalagasyPolskiPortuguêsРусскийУкраїнська中文
Modifica collegamenti
Questa pagina è stata modificata per l'ultima volta il 12 nov 2015 alle 14:26.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile