Teofrasto - Wikipedia
Teofrasto
Da Wikipedia, l'enciclopedia libera.
Vai a:					navigazione, 					ricerca
Teofrasto
Teofrasto (in greco Θεόφραστος; Ereso [1], 371 a.C. – Atene, 287 a.C.[2]) è stato un filosofo e botanico greco antico. Fu discepolo di Aristotele a cui succedette come scolarca nella direzione del Liceo (il Peripato) nel 322 a.C..
Indice
1 Biografia
2 Opere
2.1 Trattati botanici
2.2 Altre opere scientifiche
2.3 Della pietà
2.4 I Caratteri
2.5 Le proposizioni proslettiche
3 Note
4 Bibliografia
4.1 Testi
4.2 Studi
5 Voci correlate
6 Altri progetti
7 Collegamenti esterni
Biografia[modifica | modifica wikitesto]
Il suo nome era in realtà Tirtamo, ma fu Aristotele stesso a chiamarlo Teofrasto per la grazia e la soavità del suo eloquio[3]. Secondo alcune fonti, il padre di Teofrasto si chiamava Messapo, sua madre Argiope e aveva un figlio di nome Cercione.
Dopo essere stato avviato alla filosofia da un certo Leucippo di Alcippo, si trasferì ad Atene, dove si unì alla scuola platonica[4]. Alla morte di Platone si unì ad Aristotele, che verosimilmente accompagnò a Stagira. L'affetto e la stima fra i due fu tanto grande che Aristotele, nel suo testamento, affidò a lui i suoi figli, la sua biblioteca e le sue opere originali, e lo designò come suo successore alla guida del Liceo, a scapito di altri filosofi illustri quali Eudemo di Rodi e Aristosseno.
Teofrasto fu a capo della scuola peripatetica per 35 anni, fino alla sua morte nel 287 a.C. Sotto la sua guida la scuola conobbe un grande sviluppo, tanto che arrivò a contare circa 2000 studenti. Anche Menandro fu tra i suoi discepoli[5]. La sua popolarità è ben chiara se si pensa al riguardo e alla stima che per lui mostrarono Filippo, Cassandro e Tolomeo, e alla sua capacità di sottrarsi all'accusa di empietà che gli era stata rivolta[6]. Alla sua morte fu onorato con un funerale pubblico, durante il quale, secondo Diogene Laerzio, tutta la popolazione ateniese seguì il feretro[7].
Opere[modifica | modifica wikitesto]
Sembra che l'attività di Teofrasto si sia estesa a tutti i campi della conoscenza contemporanea. I suoi scritti, probabilmente, trattavano in maniera leggermente differente i temi che anche Aristotele aveva trattato; di certo erano più dettagliati.
Trattati botanici[modifica | modifica wikitesto]
Historia plantarum, 1549
Tra le sue opere rivestono grande importanza i due ampi trattati botanici. Nel primo, Storia delle piante (Περὶ Φυτῶν Ιστορίας), in nove libri (originariamente erano però dieci), classifica oltre cinquecento piante, dividendole in alberi, frutici, suffrutici, erbe; nel libro IX classifica, per la prima volta nell'antichità, droghe e medicinali con il loro annesso valore terapeutico. Nel secondo, Cause delle piante (Περὶ Φυτῶν Αἰτιῶν), in sei (originariamente in otto) libri, descrive la generazione spontanea e la vegetazione delle piante per cause esterne. Entrambe le opere costituiscono il più rilevante contributo allo studio della botanica non soltanto dell'antichità, ma anche del Medioevo. Proprio per questo motivo, alcuni studiosi lo hanno soprannominato Padre della tassonomia.
Altre opere scientifiche[modifica | modifica wikitesto]
Frammentario è invece lo stato di altre sue opere: la Storia della fisica, il trattato Sulle rocce, un altro Sulla sensazione e alcuni metafisici Airoptai, probabilmente facenti parte di un trattato sistematico.
Egli fu il primo a fare un accenno alla piroelettricità, notando, nel 314 a.C. che la tormalina si carica elettricamente quando viene riscaldata.
Alcuni brevi frammenti di opere scientifiche sono stati raccolti nelle edizioni di J. G. Schneider (1818-21) e F. Wimmer (1842-62) e negli Analecta Theophrastea di Usener.
Della pietà[modifica | modifica wikitesto]
Il trattato Della pietà,[8] scritto da Teofrasto probabilmente nel 316-315 a.C., è una delle più importanti opere sulla pietà e sulla giustizia per tutti i viventi che la Grecia antica ci abbia tramandato. In quest'opera, Teofrasto si appella al concetto di "giustizia" per riferirsi al rapporto tra l'uomo e gli animali: egli condanna i sacrifici cruenti ed il consumo di carne, affermando che uccidere animali è ingiusto, perché li priva della vita. Teofrasto si fa quindi sostenitore del vegetarianismo, scrivendo ad esempio:
« Se qualcuno sostenesse che, non diversamente dai frutti della terra, il dio ci ha dato anche gli animali per il nostro uso, gli risponderei che, sacrificando esseri viventi, si commette contro di loro un'ingiustizia, perché si fa rapina della loro vita.[9] »
Sotto tale aspetto, Teofrasto si discosta nettamente dal suo maestro Aristotele, che nell'Etica affermava la radicale differenza tra uomini e animali, tanto da escludere la possibilità di una giustizia verso questi ultimi. Le tesi di Teofrasto verranno poi riprese da Porfirio nell'opera Astinenza dagli animali,[10] e già molto prima da Stratone di Lampsaco.[11]
I Caratteri[modifica | modifica wikitesto]
Un discorso a parte meritano i suoi Caratteri. L'opera è una breve, ma incisiva e dettagliata descrizione di alcuni modelli morali, e costituisce un vivo ritratto della vita del suo tempo. Alcuni studiosi ritengono l'opera uno scritto unico; altri sostengono che si tratti di testi scritti in periodi diversi e riuniti sotto uno stesso titolo solo dopo la morte dell'autore; altri ancora pensano che facesse parte di un'opera sistematica di dimensioni maggiori, anche se lo stile non sembra avvalorare quest'ultima tesi.
Più che di ritratti si tratta di caricature delle figure morali, come lo spilorcio, il diffidente, l'adulatore e lo sfacciato, solitamente possedute da manie che suscitano l'ilarità e talvolta un senso di fastidio. L'autore descrive le caratteristiche della tipica vita ateniese della fine del IV secolo. Ogni tipo di figura morale viene focalizzata con una breve introduzione del difetto seguita da una elencazione degli atteggiamenti caratteristici.
L'opera ebbe fortuna anche in epoche successive, fu ad esempio di riferimento per molti drammaturghi nel tratteggiare i personaggi e "tipi umani" delle loro commedie (come per Menandro, ne Il misantropo); il testo giunto sino a noi mostra evidenti segni di alterazioni, interpolazioni e rimaneggiamenti.[12]
Le proposizioni proslettiche[modifica | modifica wikitesto]
Teofrasto ha avuto una parte importante nello sviluppo della logica classica. La sua funzione gli ordinava la propagazione dell'insegnamento del maestro. Nell'esporlo però, egli non ha mancato di apportarvi parecchie novità, come la sua teoria delle proposizioni proslettiche, un certo sviluppo della quantificazione. Nell'analisi che fa della proposizione universale egli reca un'idea interessante: la proposizione "A è predicato universalmente di B" può infatti essere espressa, in forma più esplicita, così: "ciò di cui B è predicato universalmente, di ciò A è anche predicato universalmente". In effetti in questa nuova formula vediamo che i due termini A e B, anziché essere tra loro in rapporto di predicato a soggetto, sono posti ora sullo stesso piano e trattati entrambi come attributi, predicabili di uno stesso soggetto. Questa analisi della proposizione, i cui due termini determinati sono parimenti considerati attributi, induce a tener conto del caso in cui il loro comune soggetto non sia quantificato nella stessa maniera nel suo rapporto con ciascuno dei propri attributi. Teofrasto ha infatti osservato che in certi casi due proposizioni contraddittorie potrebbero essere contemporaneamente vere se non prendessimo la precauzione di precisare la portata che in esse ha il predicato con una specificazione. Per esempio, se supponiamo che Fania sia dotto in geometria ma ignorante di medicina, sarà altrettanto vero dire che egli possiede e non possiede la scienza. Per evitare la contraddizione, bisogna determinare il predicato mediante quello che chiameremmo un "quantificatore", cosa che permetterà di dire contemporaneamente e veritieramente: "Fania possiede qualche scienza, Fania non possiede ogni scienza".
Note[modifica | modifica wikitesto]
^ Strabone, XIII; Diogene Laerzio, V 36
^ Tiziano Dorandi, Chapter 2: Chronology, in Algra et al. (1999) The Cambridge History of Hellenistic Philosophy, pagg. 52-53, Cambridge
^ Strabone, XIII; Diogene Laerzio, V 38
^ "Theophrastus is said to have studied first at Eresus under Alcippus, then at Athens under Plato. The latter report is problematic." - "Teofrasto" nella Encyclopedia of classical philosophy (1997), pag. 552, Greenwood
^ Diogene Laerzio, V 36, 37
^ Diogene Laerzio, V 37
^ Diogene Laerzio, V 41
^ Theophrastos, Perì Eusebías, testo greco e traduzione tedesca a cura di Walter Pötscher, Leiden, Brill, 1964; traduzione italiana a cura di Gino Ditadi, Della Pietà, Edizioni Isonomia, 2005.
^ Citato in Barbara De Mori, Che cos'è la bioetica animale, Carocci editore, Roma 2007, p. 64.
^ Erica Joy Mannucci, La cena di Pitagora, Carocci editore, Roma 2008, pp. 23-27.
^ Pietro Li Causi, Note in L'anima degli animali, Einaudi, Torino 2015, p. 475.
^ "Le Muse", De Agostini, Novara, 1964, Vol. III, p. 80.
Bibliografia[modifica | modifica wikitesto]
Testi[modifica | modifica wikitesto]
(EN) Theophrastus, Characteres [eng], London, Macmillan, 1909. URL consultato il 21 aprile 2015.
(IT) Theophrastus, Historia plantarum [ita], In Vinegia, appresso il Biondo, 1549. URL consultato il 21 aprile 2015.
Teofrasto, De sensibus, traduzione di Luigi Torraca in: I Dossografi greci, Padova, CEDAM, 1961, pp. 281–313.
Teofrasto, Metafisica, Introduzione, traduzione e commento di Luciana Repici, Roma, Carocci, 2013.
Studi[modifica | modifica wikitesto]
William Fortenbaugh (et al., a cura di), Theophrastus of Eresus. Sources for His Life, Writings, Thought and Influence, Leiden, Brill, 1992 (due volumi).
Giancarlo Movia, Anima e intelletto. Ricerche sulla psicologia peripatetica da Teofrasto a Cratippo, Padova, Editrice Antenore, 1968.
Luciana Repici, La logica di Teofrasto. Studio critico e raccolta dei frammenti e delle testimonianze, Bologna, Il Mulino, 1977.
Voci correlate[modifica | modifica wikitesto]
Scuola peripatetica
I caratteri (La Bruyère)
Altri progetti[modifica | modifica wikitesto]
Altri progetti
Wikisource
Wikiquote
Wikimedia Commons
Wikisource contiene una pagina dedicata a Teofrasto
Wikiquote contiene citazioni di o su Teofrasto
Wikimedia Commons contiene immagini o altri file su Teofrasto
Collegamenti esterni[modifica | modifica wikitesto]
(EN) Katerina Ierodiakonou, Theophrastus, in Edward N. Zalta (a cura di), Stanford Encyclopedia of Philosophy, Center for the Study of Language and Information (CSLI), Università di Stanford.
(EN) Theophrastus's Metaphysics: Debating with Aristotle, ontology.co.
(EN) Peripatetic Logic: The Work of Eudemus of Rhodes and Theophrastus of Eresus, ontology.co.
V · D · M
Filosofi peripatetici
Grecia dal IV al II sec. a.C.
Aristotele · Eudemo · Teofrasto · Aristosseno · Camaleonte · Fania · Prassifane · Dicearco · Nicomaco · Demetrio Falereo · Stratone di Lampsaco · Clearco · Ieronimo di Rodi · Licone · Aristone di Ceo · Satiro · Critolao · Diodoro di Tiro
Grecia romana
Cratippo · Andronico di Rodi · Boeto di Sidone · Aristocle di Messene · Aspasio · Adrasto · Alessandro di Afrodisia · Temistio · Olimpiodoro il Vecchio
Controllo di autorità
VIAF: (EN) 265397758 · LCCN: (EN) n79108364 · SBN: IT\ICCU\CFIV\081395 · ISNI: (EN) 0000 0003 9865 0994 · GND: (DE) 118621793 · BNF: (FR) cb118876987 (data) · BAV: ADV11350013 · CERL: cnp00396680
Portale Biografie
Portale Botanica
Portale Ellenismo
Portale Filosofia
Estratto da "https://it.wikipedia.org/w/index.php?title=Teofrasto&oldid=84965165"
Categorie: Filosofi greci antichiBotanici greci antichiNati nel 371 a.C.Morti nel 287 a.C.Nati a EresoMorti ad Atene (città antica)PeripateticiScienza ellenisticaScolarchi del LiceoSostenitori del vegetarianismoStudenti dell'Accademia di AteneTeorici dei diritti animaliCategorie nascoste: BioBotVoci con codice VIAFVoci con codice LCCNVoci con codice SBNVoci con codice ISNIVoci con codice GNDVoci con codice BNFVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
AfrikaansالعربيةAzərbaycancaБеларускаяБългарскиBrezhonegCatalàČeštinaDanskDeutschΕλληνικάEnglishEsperantoEspañolEestiEuskaraEstremeñuفارسیSuomiFrançaisGalegoעבריתहिन्दीHrvatskiMagyarՀայերենBahasa IndonesiaÍslenska日本語ქართული한국어KurdîКыргызчаLatinaLëtzebuergeschLimburgsLatviešuМакедонскиമലയാളംBahasa MelayuNederlandsNorsk bokmålPolskiPortuguêsRomânăРусскийसंस्कृतम्ScotsSrpskohrvatski / српскохрватскиSimple EnglishSlovenčinaSlovenščinaСрпски / srpskiSvenskaTürkçeУкраїнськаTiếng Việt中文
Modifica collegamenti
Questa pagina è stata modificata per l'ultima volta il 27 dic 2016 alle 16:01.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile