Cornelio Nepote - Wikipedia
Cornelio Nepote
Da Wikipedia, l'enciclopedia libera.
Vai a:					navigazione, 					ricerca
Disambiguazione – "Nepote" rimanda qui. Se stai cercando altri personaggi con lo stesso nome, vedi Nepote (disambigua).
(LA)
« Non posse bene geri rempublicam multorum imperiis. »
(IT)
« Non si può governare bene uno Stato sotto il comando di molti. »
(Cornelio Nepote, Dione, VI)
Cornelio Nepote
Cornelio Nepote (in latino Cornelius Nepos; Hostilia, 100 a.C. circa – Roma, 27 a.C. circa) è stato uno storico e biografo romano.
Indice
1 Biografia
2 Opere
3 Stile
4 Note
5 Voci correlate
6 Altri progetti
Biografia[modifica | modifica wikitesto]
Cornelio Nepote rappresentato in una statua nella "Piazza Cornelio" a Ostiglia (Mantova)
Poco sappiamo della vita di Cornelio Nepote. Nacque nel 100 a.C. circa a Hostilia (attuale Ostiglia), all'epoca un piccolo villaggio della Gallia Cisalpina vicino al Po e non lontano da Verona, oggi situato nella provincia di Mantova. Le sue origini cisalpine sono testimoniate da Plinio il vecchio, che lo definì Padi accola, ovvero abitante delle rive del Po[1].
Si trasferì forse nel 65 a.C. a Roma, dove conobbe personalità della cultura del tempo come Cicerone (con il quale ebbe a lungo rapporti epistolari), Attico, Varrone e Catullo. A differenza di questi fu però estraneo alla vita politica di quegli anni. Ebbe un rapporto particolare con Catullo, il quale gli dedicò il suo Liber di poesie (o più probabilmente una parte):
« Cui dono lepidum novum libellum arida modo pumice expolitum? Corneli, tibi. (A chi dono il mio grazioso libretto, appena levigato con la ruvida pomice? A te, Cornelio) »
(I, 1-2)
.
Secondo la testimonianza di Plinio il Vecchio, Cornelio Nepote morì, probabilmente a Roma, intorno al 27 a.C., "sotto il principato di Augusto".[2]
Opere[modifica | modifica wikitesto]
Lo stesso argomento in dettaglio: Storia della letteratura latina (78 - 31 a.C.).
L'esistenza dei Chronica è testimoniata da Catullo[3], Ausonio[4] e da Aulo Gellio[5]. Da queste testimonianze emerge che l'opera era strutturata in tre libri e che era una sorta di compendio di storia universale, dall'età mitica fino a quella contemporanea a Nepote, forse basato sull'omonima opera del greco Apollodoro. Come detto l'opera andò interamente perduta. Catullo ne dice: "ausus es unus [...] omne aevum tribus explicare chartis doctis [...] et laboriosis", ovvero "Tu solo osasti spiegare tutta la storia in tre libri pieni di cultura e di duro lavoro".
Un'altra sua significativa opera sono gli Exemplorum Libri, una raccolta di episodi aneddotici in cinque libri. Aulo Gellio e Carisio ne testimoniano l'esistenza.
Lo stesso argomento in dettaglio: De viris illustribus (Nepote).
L'incipit del De excellentibus ducibus exterarum gentium
Il De viris illustribus è una raccolta di biografie in sedici libri ripartiti in sezioni. Ci è pervenuto integralmente solo il libro dedicato ai condottieri stranieri (De excellentibus ducibus exterarum gentium). Inoltre, isolate, le vite di Catone il censore e di Attico.
Ispirandosi ai poetae novi, forse in etá giovanile, iniziò a comporre anche dei versi, ma non ebbe i risultati sperati e abbandonò presto questa idea[6], pur restando fedele alla linea estetica da loro supportata, come appunto suggerirebbe la dedica di Catullo.
Stile[modifica | modifica wikitesto]
Lo stile di Cornelio Nepote si connota per essere piano e lineare, talora molto semplice, nonostante lo scrittore abbia tentato, specie nella biografia di Attico, di imitare quello più complesso dell'amico Cicerone.
Il linguaggio è talvolta colorito da qualche arcaismo.
A differenza di altri autori latini, infine, Nepote adopera frequentemente il comparativo di minoranza: presso i Romani, infatti, si tendeva ad evidenziare più l'abbondare di una qualità che la carenza.
Lo stile essenziale di questo autore (infatti spesso il linguaggio è monotono e le notizie sono schematiche e sommarie) ha fatto sì che, comunque, egli sia uno dei più tradotti da chi si appresta a studiare il Latino, con Cesare, Fedro ed Eutropio.
Note[modifica | modifica wikitesto]
^ Plinio, Naturalis Historia, III 22.
^ Plinio, Naturalis Historia, IX 137.
^ Liber, I carme
^ XVI lettera a Probo.
^ XVII, 21.
^ Plinio il Giovane, Epistulae, V 3, 6.
Voci correlate[modifica | modifica wikitesto]
Carme 1 di Catullo
Altri progetti[modifica | modifica wikitesto]
Altri progetti
Wikisource
Wikisource
Wikiquote
Wikimedia Commons
Wikisource contiene una pagina dedicata a Cornelio Nepote
Wikisource contiene opere in lingua latina di Cornelio Nepote
Wikiquote contiene citazioni di o su Cornelio Nepote
Wikimedia Commons contiene immagini o altri file su Cornelio Nepote
Controllo di autorità
VIAF: (EN) 100219060 · LCCN: (EN) n50004515 · ISNI: (EN) 0000 0001 2145 2020 · GND: (DE) 118747681 · BNF: (FR) cb11985468f (data)
Portale Antica Roma
Portale Biografie
Portale Lingua latina
Portale Storia
Estratto da "https://it.wikipedia.org/w/index.php?title=Cornelio_Nepote&oldid=86013684"
Categorie: Storici romaniBiografi romaniNati a OstigliaMorti a RomaScrittori in lingua latinaScrittori legati all'ItaliaCategorie nascoste: BioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
العربيةБългарскиCatalàČeštinaDanskDeutschΕλληνικάEnglishEsperantoEspañolEuskaraفارسیSuomiFrançaisעבריתMagyarՀայերենInterlinguaBahasa IndonesiaÍslenska日本語한국어LatinaPlattdüütschNederlandsNorsk bokmålPolskiPortuguêsРусскийSicilianuSrpskohrvatski / српскохрватскиSlovenčinaShqipСрпски / srpskiSvenskaУкраїнськаWest-Vlams中文
Modifica collegamenti
Questa pagina è stata modificata per l'ultima volta il 18 feb 2017 alle 18:35.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile