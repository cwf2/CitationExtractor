San Basilio - Wikipedia
San Basilio
Da Wikipedia, l'enciclopedia libera.
Vai a:					navigazione, 					ricerca
Disambiguazione – Se stai cercando altri significati, vedi San Basilio (disambigua).
San Basilio Magno
Confessore, Vescovo,
Padre e Dottore della Chiesa
Nascita
Cesarea in Cappadocia 329
Morte
Cesarea in Cappadocia, 1º gennaio 379
Venerato da
Tutte le Chiese che ammettono il culto dei santi
Ricorrenza
2 gennaio, 14 giugno (Chiesa cattolica e protestante), 1º gennaio (Chiesa ortodossa)
Attributi
È rappresentato con il pallio, la barba e gli abiti vescovili; spesso raffigurato con una colomba dello Spirito Santo sulla spalla, con un libro o rotolo.
Patrono di
Cappadocia, Russia, monaci basiliani, responsabili degli ospedali, riformatori; località (vedi Patronati)
Basilio Magno, il Grande; in greco: Βασίλειος ὁ Μέγας, Basíleios ho Mégas; in latino Basilius Magnus (Cesarea in Cappadocia, 329 – Cesarea in Cappadocia, 1º gennaio 379), è stato un vescovo e teologo greco antico, venerato dalle Chiese cristiane; porta anche i titoli di confessore e Dottore della Chiesa. È considerato il primo dei Padri cappadoci. Figlio di un ricco retore e avvocato, suo nonno morì martire nella persecuzione di Diocleziano, fu discepolo di Gregorio Taumaturgo del Ponto. Sua nonna Macrina, la madre Emmelia, i fratelli Gregorio (vescovo di Nissa) e Pietro (vescovo di Sebaste) e la sorella primogenita, Macrina, sono pure venerati dalla Chiesa cattolica come santi. Fu molto amico di Gregorio Nazianzeno, venerato come santo e commemorato nello stesso giorno, il 2 gennaio. Ha scritto la regola che ancora oggi ispira la vita dei Monaci basiliani.
Indice
1 Biografia
2 Opere
3 Eredità
3.1 Contributi alla liturgia
3.2 Influenza sul monachesimo
4 Culto
4.1 Patronati
5 Note
6 Bibliografia
6.1 Edizioni
6.2 Traduzioni italiane
6.3 Studi
7 Voci correlate
8 Altri progetti
9 Collegamenti esterni
Biografia[modifica | modifica wikitesto]
Ancora fanciullo venne mandato a Neocesarea sul Ponto dalla nonna Macrina che gli impartì un'educazione basata sui principi cristiani. Al riguardo Basilio affermerà:
« Io non dimenticherò mai in vita mia, i forti stimoli che davano al mio cuore, ancora tenero i discorsi e gli esempi di questa piissima donna. »
Ebbe come primo maestro suo padre, poi studiò presso la scuola dei grammatici nella natìa Cesarea. Continuò gli studi a Costantinopoli e poi ad Atene, la capitale culturale del mondo ellenico; qui fu allievo del sofista pagano Imerio e conobbe Gregorio Nazianzeno.
Fece ritorno in patria nel 356, dopo un breve periodo come insegnante di retorica, su esortazione della sorella si ritirò a vita ascetica, dopo essere stato battezzato. Fece visita a molti anacoreti dell'Egitto, della Siria, della Palestina e della Mesopotamia per comprendere meglio il loro stile di vita.
Icona di Basilio Magno risalente al XV secolo e conservata presso il Monte Athos. Secondo la rappresentazione orientale è assente la mitria, mentre, come anche per le raffigurazioni occidentali, tiene con la mano sinistra un rotolo del vangelo, attributo iconografico principale dei vescovi avendo questi come precipuo compito l'annuncio dello stesso. Da notare la fascia bianca con croci nere detta pallio, altra caratteristica iconografica dei vescovi. Il pallio (dal lat. pallium, mantello) era anticamente l'abito dei filosofi greci e simbolo per i cristiani dell'attività pastorale.
Ritornato in patria si ritirò sulle rive del fiume Iris vicino a Annosi nel Ponto, dove redasse la Grande Regola (Fusius Tractatae) e la Piccola Regola (Brevis Tractatae), come orientamento per la vita dei monaci che da lui presero il nome di monaci basiliani.
Intorno al 360 il vescovo Eusebio chiamò Basilio e gli conferì l'ordine del presbiterato. Nel 363 il santo ebbe l'apparizione della Madonna, che gli promise la sua protezione sul suo operato. Dieci anni dopo, nel 370, dopo la morte di Eusebio, venne eletto vescovo di Cesarea in Cappadocia, metropolita ed esarca dell'intera regione del Ponto.
Combatté molto contro le dottrine ariane che, con l'appoggio dell'imperatore Valente, stavano prendendo piede nella Chiesa. Lo stesso imperatore tentò a più riprese di piegare Basilio a queste dottrine considerate dalle Chiese cristiane conciliari eretiche, ma non lo contrastò mai direttamente, limitandosi a dividere in due diocesi la Cappadocia per sottrargli potere. Basilio difese l'ortodossia delle Chiese cristiane conciliari anche contro i Macedoniani e l'imperatore Giuliano.
Basilio fece costruire una cittadella della carità con locande, ospizi, ospedale e lebbrosario, chiamata Basiliade: questa fu la sua più grande opera, che gli valse il nome di Magno.
Dopo l'uccisione dell'imperatore Valente da parte dei Goti nel 378, Teodosio I elevò il Cristianesimo a religione di Stato dell'Impero romano, ossia l'unica alla quale venisse riconosciuto diritto di culto pubblico, relegando il paganesimo e il giudaismo a religioni private. Sulla sede episcopale di Costantinopoli, con l'appoggio di Basilio, fu insediato Gregorio Nazianzeno. Di lì a breve, provato dalle austerità, dalle malattie e sfinito dalle preoccupazioni, morì il 1º gennaio 379.
Opere[modifica | modifica wikitesto]
Scrisse molte opere di carattere dogmatico, ascetico, discorsi ed omelie, oltre a un trattato per i giovani sull'uso e il comportamento da tenersi nello studio dei classici pagani, e moltissime lettere sui più svariati argomenti. Scrisse anche l'antologia origeniana "Filocalia" e un trattato sullo Spirito Santo in cui affermava la consustanzialità delle tre Persone della Trinità.
Celebre è la sua preghiera dedicata agli animali, composta nel 370[1], in cui sorprendentemente emergono le tematiche moderne a proposito dei diritti animali:
« O Signore, accresci in noi la fratellanza con i nostri piccoli fratelli; concedi che essi possano vivere non per noi, ma per se stessi e per Te; facci capire che essi amano, come noi, la dolcezza della vita e ti servono nel loro posto meglio di quanto facciamo noi nel nostro.[2] »
Tra le opere di Basilio, decisive nel dibattito teologico del IV secolo sulla Trinità, bisogna almeno ricordare Contro Eunomio, diretta contro l'Apologia di Eunomio contenente proposizioni considerate eretiche, e Lo Spirito Santo, indicante la divinità della terza persona trinitaria. Conserviamo di lui anche lettere ed omelie, specie quelle trattanti i sei giorni della creazione (Omelie sull'Esamerone). Il suo Asceticon, rappresenta una tappa cruciale nella storia del monachesimo e della spiritualità cristiane.
Le confutazioni di Basilio sul manicheismo contenute nella Piccola Asketikon furono tradotte in latino da Tirannio Rufino nel IV secolo[3].
Eredità[modifica | modifica wikitesto]
Statua di San Basilio nella chiesa di san Nicola Praga.
Contributi alla liturgia[modifica | modifica wikitesto]
Basilio, vissuto alla fine dell'era delle persecuzioni, detiene un posto di grande importanza nella storia della liturgia cristiana. I riti della Chiesa che prima erano affidati alla memoria e alla estemporaneità iniziarono a strutturarsi, la liturgia iniziò ad essere influenzata da brevi rituali. L'influenza di Basilio in questi rituali è ben attestata nelle fonti. Restano dubbi su quali parti della Divina Liturgia di Basilio Magno siano state composte o riviste da lui e quali si ispirano alle sue opere.
Le attuali liturgie delle Chiese cristiane che portano il nome di Basilio non sono interamente frutto del suo lavoro, nella forma attuale, ma conservano comunque un richiamo all'attività di Basilio, che ne formulò le iniziali formule liturgiche e il canto degli inni. Gli studiosi di patristica riconoscono che l'attuale liturgia di Basilio «porta inconfondibile la traccia della sua penna, della sua mente e del suo cuore»[4].
L'anafora della Divina Liturgia di Basilio Magno bizantina è più lunga di quella della più comune Divina liturgia di Giovanni Crisostomo: una chiara differenza si trova per esempio nella preghiera silenziosa del sacerdote e nell'uso dell'inno della Theotokos con Tutta la creazione invece della Axion Estini di Giovanni Crisostomo. La liturgia di Crisostomo rimpiazzò quella di Basilio nella messa giornaliera del rito bizantino della Chiesa Ortodossa. La liturgia di Basilio si usa ancora nelle domeniche di Quaresima, nella liturgia del Giovedì e Sabato Santo, nelle domeniche di Avvento e il giorno della sua festa, il 1º gennaio per le chiese d'oriente.
Influenza sul monachesimo[modifica | modifica wikitesto]
Con il suo esempio e i suoi insegnamenti Basilio esercitò una notevole influenza nella vita monastica del tempo, moderando l'austerità che fino ad allora aveva caratterizzato la vita monastica[5]. Fornì anche un grande contributo nel coordinare le attività di lavoro e quelle di preghiera per assicurarne un più equilibrato ritmo nella giornata del monaco[6].
Basilio figura tra le più influenti figure che hanno dato sviluppo al monachesimo nella cristianità. Non solo è riconosciuto come il padre del monachesimo orientale; ma gli storici gli attribuiscono anche una grande importanza per lo sviluppo di quello occidentale, in particolare per l'influsso che ebbe su San Benedetto[7]. Benedetto stesso ne riconosce l'importanza quando nella sua "Regola" chiede ai monaci di leggere oltre che la Bibbia anche i Padri della Chiesa e la vita e la «Regola del nostro Santo Padre, Basilio»[8]. A riprova di questa influenza restano i molti ordini religiosi della Chiesa orientale che si rifanno ancora alla sua regola o che portano il suo nome, nell'ambito della chiesa latina si annovera un istituto religioso fondato nel XVIII secolo in Francia, i Preti di San Basilio.
Culto[modifica | modifica wikitesto]
Basilii Magni Opera, 1523
Nel 1568 fu proclamato Dottore della Chiesa da papa Pio V.
I cattolici e gli anglicani celebrano la sua memoria liturgica il 2 gennaio, mentre la Chiesa ortodossa il 1º gennaio. Prima del Concilio Ecumenico Vaticano II la sua festa era celebrata il 14 giugno, giorno in cui venne ordinato vescovo. In molti luoghi si continua a festeggiare in tale data, essendo il 2 gennaio troppo vicino alle giornate festive post-natalizie e per la sempre probabile sua coincidenza con altre feste liturgiche proprie del Tempo (per esempio quella del Nome di Gesù).
Patronati[modifica | modifica wikitesto]
San Basilio è patrono della Cappadocia, dei monaci basiliani, dei responsabili degli ospedali, dei riformatori.
Inoltre san Basilio è patrono di numerose località italiane, tra le quali i seguenti comuni:
Agnana Calabra (RC);
Cessaniti (VV);
Grontardo (PC);
Salcito (CB);
San Marco d'Alunzio (ME)
Sennori (SS);
Serri (CA);
San Basilio (ME).
Note[modifica | modifica wikitesto]
^ Jean Prieur, Gli animali hanno un'anima, Edizioni Mediterranee, Roma 2006, p. 188. ISBN 88-272-0828-3.
^ La preghiera è così riportata in Famiglia Cristiana del 14 ottobre 2007, nell'articolo Diversamente giovani di Franca Zambonini, p. 174.
Si veda, inoltre, un'altra simile preghiera della tradizione basiliana: «Signore e salvatore del mondo, noi ti preghiamo anche per gli animali, che umilmente portano con noi il peso e il calore del giorno e offrono le loro semplici vite, aiutandoci a vivere bene. Noi ti preghiamo anche per le creature selvagge, che tu hai creato sapienti, forti, belle. Ti preghiamo per tutte le creature, anche quelle che non sono intelligenti, perché esse hanno una loro missione, sebbene noi siamo incapaci di riconoscerla. E supplichiamo la tua grande tenerezza, perché tu hai promesso di salvare insieme l'uomo e gli animali (cfr. Salmi, 36, 7) e hai concesso a tutti il tuo amore infinito». (cit. in Aa.vv., Animalia, BUR, Milano 2012, p. 74).
^ Silvas (2002), pp. 247-259, in Vigiliae Christianae.
^ Bebis (1997), p. 283.
^ Murphy (1930), p. 94.
^ Murphy (1930), p. 95.
^ Vedi K.E. Kirk, The Vision of God: The Christian Document of the summum bonun, London 1931, 9.118.
^ Meredith (1995), p. 24.
Bibliografia[modifica | modifica wikitesto]
Edizioni[modifica | modifica wikitesto]
(LA) San Basilio, [Opere], Lugduni, apud Sebastianum Gryphium, 1540.
Traduzioni italiane[modifica | modifica wikitesto]
Opere ascetiche, Torino, UTET, 1980.
Le Lettere, Torino, SEI, 1983, vol. I.
Sulla Genesi (Omelie sull'Esamerone), Milano, Fondazione Lorenzo Valla, 1990.
Lo Spirito Santo, Roma, Città Nuova, 1998.
Apologia, Contro Eunomio, Roma, Città Nuova, 2007.
Studi[modifica | modifica wikitesto]
(EN) George Bebis, Introduction to the Liturgical Theology of St Basil the Great, Greek Orthodox Theological Review 42 (3-4), 1997, pp. 273–285.
Claudio Moreschini, Introduzione a Basilio il Grande, Brescia, Morcelliana, 2005.
Claudio Moreschini, I padri cappadoci: storia, letteratura, teologia, Roma, Città Nuova, 2008.
(EN) Margaret Gertrude Murphy, St. Basil and Monasticism: Catholic University of America Series on Patristic Studies Vol. XXV, New York, AMS Press, 1930, ISBN 0-404-04543-X
(EN) Anthony Meredith, The Cappadocians. Crestwood (NY), St. Vladimir's Seminar Press, 1995, ISBN 0-88141-112-4
Voci correlate[modifica | modifica wikitesto]
Padri Cappadoci
Monaci basiliani
Altri progetti[modifica | modifica wikitesto]
Altri progetti
Wikisource
Wikisource
Wikiquote
Wikimedia Commons
Wikisource contiene una pagina dedicata a Basilio Magno
Wikisource contiene opere in lingua greca di Basilio Magno
Wikiquote contiene citazioni di o su Basilio Magno
Wikimedia Commons contiene immagini o altri file su Basilio Magno
Collegamenti esterni[modifica | modifica wikitesto]
Vita di Basilio (sito salesiano), donbosco-torino.it.
San Basilio Magno, in Santi, beati e testimoni - Enciclopedia dei santi, santiebeati.it.
Brani scelti dalle Omelie sull'Esamerone di Basilio di Cesarea, disf.org.
Opere Complete dal Migne Patrologia Graeca con indici analitici e traduzioni (EN, FR, GR, IT, LA, RU), documentacatholicaomnia.eu.
Giovanni Paolo II, Lettera apostolica Patres Ecclesiae, per il XVI centenario della morte di San Basilio, w2.vatican.va.
V · D · M
Padri e Dottori della Chiesa cattolica
Nozioni e testi di patristica
Didaché · A Diogneto · Letteratura sub-apostolica · Omelia Pasquale di San Melitone di Sardi · Padri alessandrini · Padri apostolici · Padri cappadoci · Padri controversisti · Padri polemisti · Pastore di Erma · Patristica · Patrologia · Scrittore ecclesiastico
Lista dei Padri della Chiesa
e degli scrittori ecclesiastici
(ordine cronologico)
San Clemente I Papa · Sant'Ignazio di Antiochia · San Policarpo di Smirne · San Papia di Ierapoli · Erma · Sant'Aristide Marciano · San Giustino Martire · Atenagora di Atene · Taziano il Siro · Melitone di Sardi · San Teofilo di Antiochia · Sant'Ireneo di Lione · Sant'Ippolito di Roma · Origene · Clemente Alessandrino · San Dionisio di Alessandria · San Pietro di Alessandria · San Metodio di Olimpo · Tertulliano · Marco Minucio Felice · San Cipriano di Cartagine · Lattanzio · Sant'Eustazio di Antiochia · Eusebio di Cesarea · San Cirillo di Gerusalemme · Sant'Alessandro di Alessandria · Sant'Atanasio di Alessandria · Didimo il Cieco · Sant'Ilario di Poitiers · Gaio Mario Vittorino · San Basilio Magno · San Gregorio Nazianzeno · San Gregorio di Nissa · San Giovanni Crisostomo · Sant'Ambrogio · Diodoro di Tarso · Teodoro di Mopsuestia · Teodoreto di Cirro · San Cirillo di Alessandria · Rufino di Aquileia · San Girolamo · Sant'Agostino d'Ippona · Paolo Orosio · San Giovanni Cassiano · San Sulpizio Severo · San Leone I Papa · Dionigi l'Areopagita · San Massimo il Confessore · San Giovanni Damasceno · Sant'Efrem il Siro · Sant'Eucherio di Lione · San Severino Boezio · San Gregorio I Papa · Sant'Isidoro di Siviglia · San Bernardo di Chiaravalle
Lista dei Dottori della Chiesa
(ordine di proclamazione)
San Gregorio I Papa · Sant'Ambrogio · Sant'Agostino d'Ippona · San Girolamo · San Giovanni Crisostomo · San Basilio Magno · San Gregorio Nazianzeno · Sant'Atanasio di Alessandria · San Tommaso d'Aquino · San Bonaventura da Bagnoregio · Sant'Anselmo d'Aosta · Sant'Isidoro di Siviglia · San Pietro Crisologo · San Leone I Papa · San Pier Damiani · San Bernardo di Chiaravalle · Sant'Ilario di Poitiers · Sant'Alfonso Maria de' Liguori · San Francesco di Sales · San Cirillo di Alessandria · San Cirillo di Gerusalemme · San Giovanni Damasceno · San Beda il Venerabile · Sant'Efrem il Siro · San Pietro Canisio · San Giovanni della Croce · San Roberto Bellarmino · Sant'Alberto Magno · Sant'Antonio di Padova · San Lorenzo da Brindisi · Santa Teresa d'Ávila · Santa Caterina da Siena · Santa Teresa di Lisieux · San Giovanni d'Ávila · Santa Ildegarda di Bingen · San Gregorio di Narek
Controllo di autorità
VIAF: (EN) 88967224 · LCCN: (EN) n80004066 · ISNI: (EN) 0000 0001 2102 9433 · GND: (DE) 118637797 · BNF: (FR) cb11890479x (data) · NLA: (EN) 35014866
Portale Biografie
Portale Bisanzio
Portale Cattolicesimo
Estratto da "https://it.wikipedia.org/w/index.php?title=San_Basilio&oldid=85181577"
Categorie: Vescovi greci antichiTeologi greci antichiNati nel 329Morti nel 379Morti il 1º gennaioNati a KayseriMorti a KayseriBasilio MagnoCategorie nascoste: Pagine che utilizzano collegamenti magici ISBNBioBotVoci con template Bio e nazionalità assente su WikidataVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice NLAVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
العربيةمصرىAsturianuAzərbaycancaBoarischБеларускаяБългарскиCatalàCebuanoČeštinaDanskDeutschΕλληνικάEnglishEsperantoEspañolEuskaraفارسیSuomiFrançaisGalegoगोंयची कोंकणी / Gõychi KonknniעבריתHrvatskiMagyarՀայերենInterlinguaBahasa Indonesia日本語ქართული한국어КыргызчаLatinaLatviešuMalagasyМакедонскиമലയാളംMaltiNederlandsNorsk bokmålOccitanPolskiPortuguêsRomânăРусскийSarduScotsSrpskohrvatski / српскохрватскиSlovenčinaSlovenščinaShqipСрпски / srpskiSvenskaKiswahiliதமிழ்TagalogTürkçeУкраїнськаTiếng Việt中文
Modifica collegamenti
Questa pagina è stata modificata per l'ultima volta il 9 gen 2017 alle 18:16.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile