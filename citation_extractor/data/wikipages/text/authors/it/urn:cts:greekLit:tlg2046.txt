Quinto Smirneo - Wikipedia
Quinto Smirneo
Da Wikipedia, l'enciclopedia libera.
Vai a:					navigazione, 					ricerca
Posthomerica, 1541. Da BEIC, biblioteca digitale
Quinto Smirneo, noto anche come Quinto Calabro (Smirne ?, ... – ...), è stato un poeta greco antico.
Indice
1 Biografia
2 I Posthomerica
3 Edizioni dei Posthomerica
4 Note
5 Bibliografia
6 Voci correlate
7 Altri progetti
Biografia[modifica | modifica wikitesto]
Ebbe anche il nome di Quinto Calabro perché un suo codice fu scoperto a Otranto, nell'antica Calabria dal cardinale Bessarione[1].
Della sua vita non si ha nessuna notizia certa oltre al fatto che abbia vissuto a Smirne, in Asia Minore, come evidente dalla sua conoscenza della regione.[2]
Per quanto riguarda l'epoca in cui visse, è accertato che abbia usato Oppiano di Anazarbo e che sia stato a sua volta citato da Nonno di Panopoli, e dunque va collocato tra l'inizio del III e il V secolo; l'assenza di un riferimento a Costantinopoli come città all'altezza di Roma sembra irrilevante ai fini della datazione.[2]
I Posthomerica[modifica | modifica wikitesto]
Lo stesso argomento in dettaglio: Posthomerica.
L'unica opera di Quinto Smirneo conservatasi è il poema epico comunemente noto come Posthomerica (Τὰ μεϑ' Ὅμηρον, I fatti successivi a Omero), in 14 libri.
L'opera di Quinto Smirneo si inserisce in quella particolare forma di rielaborazione tarda del materiale epico a cui sono legati anche i nomi di Nestore di Laranda, Trifiodoro e Colluto. Non più fenomeno socio-culturale come in epoca arcaica e classica, né genere letterario prezioso e raffinato destinato ad una fruizione colta da parte di chi sia in grado di coglierne il sottile gioco di rimandi testuali interni (come in epoca ellenistica con Apollonio Rodio), l'epica diventa, nell'età di Quinto Smirneo, puro esercizio scolastico basato sulla ripetizione di scene e temi omerici.
Le fonti di questa operazione sono rappresentate in genere principalmente, oltre che dall'epica arcaica, da repertori e compendi mitografici, che consentivano a Quinto di completare il racconto epico con abbondanza di dettagli ed episodi, accumulati per la verità senza eccessive preoccupazioni di coerenza narrativa. La pretesa pratica centonaria di Quinto rispetto a Omero, comunque, evidenzia che "dietro l'apparente uniformità dello stile di Quinto (...) si cela in realtà un complesso lavoro di variazione finalizzato a differenziare il poema dal modello omerico, pur nella sostanziale continuità rispetto ad esso" [3].
Un aspetto della sua opera differenzia, però, Quinto Smirneo dagli altri versificatori coevi: nel testo dei Posthomerica sono stati, infatti, evidenziati dal filologo tedesco Richard Heinze elementi che, in certi episodi e soprattutto nell'enfatizzazione patetica di alcune atmosfere e nella rielaborazione retorica dei toni, sembrerebbero mostrare l'influsso dell'epica romana, soprattutto di Virgilio. I Posthomerica di Quinto Smirneo rivelerebbero, dunque, secondo quest'interpretazione, una diffusione di almeno alcuni testi della letteratura latina in certi strati della cultura greca, il che si accorda con la simpatia attestata dal suo poema nei confronti dell'impero romano.
Edizioni dei Posthomerica[modifica | modifica wikitesto]
Francis Vian, La suite d'Homère. Texte établi et traduit par Francis Vian, I-III, Paris 1963-9.
Giuseppe Pompella, Le Postomeriche, I-II, Napoli 1979; III-VII, Cassino 1987, VIII-XIV, Cassino 1993.
Giuseppe Pompella, Quinti Smyrnaei Posthomerica, Olms-Weidmann, Hildesheim & New York 2002.
Quinto di Smirne, Il seguito dell'Iliade, Bompiani, Milano, 2013 (traduzioni di Lorenzo Bergerard, Cristiana Bernaschi, Nicoletta Canzio, Bruna Capuzza, Enrico Cerroni, Lorenzo Ciolfi, Graziamaria Gagliarde, Daniele Mazza, Eleonora Mazzotti, Antonino Nastasi, Enrico Maria Polizzano, Shanna Rossi e Valentina Zanusso, revisione di Emanuele Lelli).
Note[modifica | modifica wikitesto]
^ Quinto Smirneo, in Treccani.it – Enciclopedie on line, Istituto dell'Enciclopedia Italiana, 15 marzo 2011.
^ a b PLRE.
^ Introduzione a Quinto di Smirne, Il seguito dell'Iliade di Omero, Bompiani, Milano, 2013, p. LXVII.
Bibliografia[modifica | modifica wikitesto]
R. Heinze, Vergils Epische Technik, Leipzig 1903
Francis Vian, Recherches sur les Posthomerica de Quintus de Smyrne, Paris 1959
«Quintus (of Smyrne)», PLRE I, p. 760.
(DE) Rudolf Keydell: Quintus von Smyrna. In: Paulys Realencyclopädie der classischen Altertumswissenschaft (RE). vol. XXIV, Stuttgart 1963, Col. 1271–1296.
(LA) Quinto Smirneo, Posthomerica, Lugduni, apud Seb. Gryphium, 1541.
Voci correlate[modifica | modifica wikitesto]
Letteratura greca alto imperiale
Trifiodoro
Colluto
Nonno
Altri progetti[modifica | modifica wikitesto]
Altri progetti
Wikisource
Wikiquote
Wikisource contiene una pagina dedicata a Quinto Smirneo
Wikiquote contiene citazioni di o su Quinto Smirneo
Controllo di autorità
VIAF: (EN) 76294608 · LCCN: (EN) n84058406 · ISNI: (EN) 0000 0001 2139 9856 · GND: (DE) 11859740X · BNF: (FR) cb12947679f (data) · ULAN: (EN) 500057141 · BAV: ADV12285472 · CERL: cnp00943453
Portale Antica Grecia
Portale Letteratura
Estratto da "https://it.wikipedia.org/w/index.php?title=Quinto_Smirneo&oldid=84577989"
Categorie: Poeti greci antichiNati a SmirnePersone legate a SmirneScrittori del III secoloCategorie nascoste: Anno di morte sconosciutoBioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice ULANVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
WikiquoteWikisource
In altre lingue
БългарскиCatalàDeutschΕλληνικάEnglishEspañolSuomiFrançaisՀայերենBahasa Indonesia日本語한국어NederlandsNorsk bokmålPolskiPortuguêsРусскийSrpskohrvatski / српскохрватскиSlovenščinaSvenskaУкраїнська
Modifica collegamenti
Questa pagina è stata modificata per l'ultima volta il 1 dic 2016 alle 22:11.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile