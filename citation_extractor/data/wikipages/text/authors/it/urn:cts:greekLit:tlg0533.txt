Callimaco - Wikipedia
Callimaco
Da Wikipedia, l'enciclopedia libera.
Vai a:					navigazione, 					ricerca
Disambiguazione – Se stai cercando altri significati, vedi Callimaco (disambigua).
un papiro contenente un testo degli Aitia di Callimaco
Callimaco (in greco antico: Καλλίμαχος ὁ Κυρηναῖος, Kallímachos o Kyrenaíos; Cirene, intorno al 310 a.C. – Alessandria d'Egitto, intorno al 235 a.C.) è stato un poeta e filologo greco antico d'età ellenistica.
Indice
1 Biografia
2 Opere
3 Stile
4 Note
5 Bibliografia
5.1 Edizioni
5.2 Studi
6 Voci correlate
7 Altri progetti
8 Collegamenti esterni
Biografia[modifica | modifica wikitesto]
Figlio di Batto e Mesatma[1], Callimaco apparteneva alla dinastia dei Battiadi, il cui capostipite era Batto I, fondatore della città, del quale il padre portava il nome. Trascorsi i primi anni nella terra nativa, Cirene, fu costretto a recarsi in Egitto, ad Alessandria, dove fu prima allievo di Ermocrate di Iaso, per poi assumere l'incarico di maestro di scuola. Successivamente, ad Atene fu discepolo del peripatetico Prassifane di Mitilene[2]. Incominciò a frequentare la corte di Tolomeo II Filadelfo, dove gli fu conferito il delicato compito di catalogare i testi della Biblioteca di Alessandria, fondata dallo stesso re. Da questa esperienza nacquero i Pinakes (o Tavole) della storia letteraria dei Greci: si tratta di una bibliografia a carattere enciclopedico di tutti gli scrittori in lingua greca, suddivisa a seconda del genere; questo genere verrà ripreso anche da Varrone Reatino nelle sue Imagines. Gli autori erano qui catalogati in ordine alfabetico; ogni nome era accompagnato da una sintetica biografia, seguita dai titoli delle opere, corredati dall'incipit di ciascun testo. L'opera comprendeva 120 volumi ed era certamente un testo imponente[3].
Entrò poi nelle grazie di Tolomeo III Evergete, poiché la moglie Berenice II era concittadina di Callimaco. Da poeta di corte esaltò con carmi encomiastici entrambi e, in particolare, compose La chioma di Berenice, elegia in cui si narra dell'assunzione in cielo, sotto forma di costellazione, del ricciolo sacrificato dalla regina in voto per il ritorno del marito da una campagna militare in Siria[4].
Opere[modifica | modifica wikitesto]
Callimaco, secondo le fonti, scrisse moltissimo, sia in versi sia in prosa, tanto che, secondo la tradizione, avrebbe pubblicato 800 libri.
Tra le opere erudite spiccavano i citati Pinakes e una serie di opere di erudizione sui più disparati argomenti, dalla storia alla geografia, dall'etnografia alle paradossografie (in greco παραδοξογραφία, cioè "testi sulle cose meravigliose").
Tra i carmi vanno ricordati quattro libri di elegie intitolati Aitia (Aἴτια, ossia "origini" o "cause"), diciassette Giambi, sessantatré Epigrammi [5], sei Inni e un epillio, l'Ecale.
Stile[modifica | modifica wikitesto]
Amante della ricerca erudita e del labor limae, ovvero la curata elaborazione formale, Callimaco influenzò la poesia ellenistica e quella romana, in special modo le opere di Ennio, Catullo, di Virgilio, di Tibullo, di Properzio. Callimaco si eleva tra i contemporanei per l'efficace brevità e concisione dei suoi carmi nonché per la levigatezza formale. Pratica con sistematicità la polyèideia [6] e la poikilìa[7]. Nel giambo XIII afferma, per esempio, che non esiste nulla che obblighi il poeta a seguire un solo genere letterario. D'altra parte spesso sente la necessità di giustificarsi per le sue scelte e per la sua metaletteratura perché consapevole di essere incredibilmente sperimentale e innovatore.
Contrario alla concezione platonica dell'arte, propone una poesia non didascalica, ma piuttosto orientata al diletto; è arguta, ironica, elegante, con uno stile vivace, conciso ed espressivo. Non manca una certa prolissità, propria dell'epica antica, né infrequente è il ricorso a giochi di parole, neologismi ed etimologie.
Partecipò attivamente alle polemiche letterarie del suo tempo[8], attaccando i suoi rivali e critici denominati "Telchini" (nell'introduzione degli Aitia), ovverosia fautori di poemi epici e di ideali letterari da lui considerati superati.
Note[modifica | modifica wikitesto]
^ Ma il nome, corrotto nei manoscritti, va letto Megatima.
^ Contro il quale prenderá posizioni letterarie opposte, alludendovi nel Prologo degli Aitia, come testimoniato da uno scolio: cfr. http://www.attalus.org/poetry/callimachus.html.
^ Cfr. Rudolf Pfeiffer (ed.), Callimachus, vol. I: Fragmenta, Oxford, Clarendon Press 1949, frr. 429-456.
^ Sul poemetto, cfr. N. Marinone, Berenice da Callimaco a Catullo, Bologna, Patron, 1997.
^ Confluiti nella Antologia Palatina.
^ In greco πολυείδεια, la mescolanza di generi.
^ In greco ποικιλία, la contaminazione di generi, in latino contaminatio.
^ Cfr. A. Borgogno, Appunti sulla poetica di Callimaco, in "GIF", 39 (1987), pp. 129-35.
Bibliografia[modifica | modifica wikitesto]
Edizioni[modifica | modifica wikitesto]
Callimaco di Cirene, Inni e Epigrammi, trad. Laura Oliveri, Collana Biblioteca di Letteratura, Carlo Signorelli Editore, Milano, 1929, pp. 64.
Id., Gli Epigrammi di Callimaco scelti e commentati, trad. Sergio Chiappori, Milano, 1953, (edizione limitata).
Id., Inni - Chioma di Berenice, con testo a fronte, trad. Valeria Gigante Lanzara, Collana i grandi libri n. 308, Garzanti, Milano, 1984, pp. LXXIX-134.
Id., Opere. Inni - Epigrammi - Ecale. Testo a fronte, 2 voll., trad., introduzione e note di G. B. D'Alessio, Collana Classici Greci e Latini, BUR, Milano, 1996-2007, ISBN 978-88-17-17071-0, pp. 789.
Id., Epigrammi, Traduzione di Alceste Angelini, Collezione di Poesia n. 214, Einaudi, Torino, 1990, ISBN 978-88-06-11762-7, pp. 169.
Callimaco - Catullo, La chioma di Berenice. A cura di Pietro Tripodo, Collana Minima n. 47, Salerno Editrice, 1995, pp. 144.
Callimaco, Epigrammi, testo a fronte, trad. Giuseppe Zanetto, introd. e commento di Paola Ferrari, Collana Classici Greci e Latini, Oscar Mondadori, Milano, 1992, ISBN 978-88-04-36125-1; Collezione I Classici n. 63, Mondadori, Milano, 2008.
Id., Aitia. Libro Primo e Secondo, Collana Biblioteca di studi antichi, Fabrizio Serra Editore, 1996.
Id., Iambi. XIV-XVII, a cura di Emanuele Lelli, Edizioni dell'Ateneo, 2005, ISBN 978-88-8476-017-3, pp. 224.
Id., Aitia. Libro Terzo e Quarto, a cura di G. Massimilla, Collana Biblioteca di studi antichi, Fabrizio Serra Editore, 2010, ISBN 978-88-6227-282-7, pp. 616.
Id., Inno ad Apollo e altre poesie. Prefazione, traduzione e note di Maria Paola Funaioli, Collana Diamante, Giuliano Ladolfi Editore, 2012, ISBN 978-88-66-44066-6, pp. 82.
Id., Inni di Callimaco tradotti da Dionigi Strocchi, Collana Hellenica, Edizioni dell'Orso, 2014, ISBN 978-88-6274-530-7, pp. 380.
Id., Aitia, Ecale, Giambi, Inni, Collana Oscar classici greci e latini, Mondadori, Milano, 2015, ISBN 978-88-04-57777-5.
Meeten Nasr, (Sergio Chiappori) Callimaco Gli Epigrammi, La vita felice, Milano, 2015, ISBN 798-88-7799-775-3
Studi[modifica | modifica wikitesto]
R. Pretagostini, Ricerche sulla poesia alessandrina. Teocrito, Callimaco, Sotade, Edizioni dell'Ateneo, 1984, pp. 176.
L. Lehnus, Nuova bibliografia callimachea (1489-1998), Alessandria, Edizioni dell'Orso, 1998.
E. Lelli, Critica e polemiche letterarie nei Giambi di Callimaco, Collana Hellenica, 2004, ISBN 978-88-7694-745-2, pp. 172.
Voci correlate[modifica | modifica wikitesto]
Eratostene di Cirene
Simposio e pratiche simposiali
Aitia
Giambi (Callimaco)
Ecale (Callimaco)
Altri progetti[modifica | modifica wikitesto]
Altri progetti
Wikisource
Wikiquote
Wikimedia Commons
Wikisource contiene una pagina dedicata a Callimaco
Wikiquote contiene citazioni di o su Callimaco
Wikimedia Commons contiene immagini o altri file su Callimaco
Collegamenti esterni[modifica | modifica wikitesto]
Il testo degli Inni di Callimaco, miti3000.it.
Augusto Rostagni, CALLIMACO di Cirene, in Enciclopedia Italiana, vol. 8, Roma, Istituto dell'Enciclopedia Italiana, 1930.
CALLIMACO di Cirene, in Treccani.it – Enciclopedie on line, Istituto dell'Enciclopedia Italiana, 15 marzo 2011.
V · D · M
Letteratura greca antica
Autori
Omero · Esiodo · Archiloco · Alcmane · Stesicoro · Ibico · Alceo · Saffo · Anacreonte · Simonide · Pindaro · Bacchilide · Corinna · Eschilo · Sofocle · Euripide · Aristofane · Eupoli · Cratino · Erodoto · Tucidide · Senofonte · Platone · Isocrate · Lisia · Demostene · Eschine · Menandro · Callimaco · Teocrito · Apollonio Rodio · Polibio · Diodoro Siculo · Plutarco · Luciano di Samosata · Appiano di Alessandria · Arriano · Cassio Dione
Generi
Epica · Elegia · Lirica greca (Lirica monodica · Lirica corale) · Idillio · Poesia bucolica · Poesia giambica · Epillio · Romanzo greco · Tragedia · Commedia
Periodi
Arcaica · Classica · Ellenistica · Imperiale (Alto imperiale · Tardo imperiale)
Storia · Epigrafia · Metrica
Controllo di autorità
VIAF: (EN) 99454635 · LCCN: (EN) n80040584 · ISNI: (EN) 0000 0001 1691 4817 · GND: (DE) 118518488 · BNF: (FR) cb119298506 (data) · CERL: cnp01260042
Portale Antica Grecia
Portale Biografie
Portale Ellenismo
Portale Letteratura
Portale Mitologia
Estratto da "https://it.wikipedia.org/w/index.php?title=Callimaco&oldid=85904787"
Categorie: Poeti greci antichiFilologi greci antichiMorti ad Alessandria d'EgittoLetteratura ellenisticaEpigrammistiBiblioteca di AlessandriaCategorie nascoste: BioBotVoci con template Bio e nazionalità assente su WikidataVoci con template Bio e Immagine assente su WikidataVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice CERLVoci biografiche con codici di controllo di autoritàPagine che utilizzano collegamenti magici ISBN
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
العربيةمصرىAsturianuБеларускаяБългарскиBrezhonegCatalàČeštinaDanskDeutschΕλληνικάEnglishEsperantoEspañolEuskaraEstremeñuفارسیSuomiFrançaisGalegoעבריתHrvatskiMagyarՀայերենBahasa Indonesia日本語ქართული한국어LatinaLatgaļuLatviešuМонголNederlandsNorsk bokmålPolskiPortuguêsRomânăРусскийSrpskohrvatski / српскохрватскиSlovenčinaSvenskaУкраїнська中文
Modifica collegamenti
Questa pagina è stata modificata per l'ultima volta il 12 feb 2017 alle 17:41.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile