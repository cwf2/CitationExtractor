Marco Anneo Lucano - Wikipedia
Marco Anneo Lucano
Da Wikipedia, l'enciclopedia libera.
Vai a:					navigazione, 					ricerca
Marco Anneo Lucano
Marco Anneo Lucano (Cordova, 3 novembre 39 – Roma, 30 aprile 65) è stato un poeta romano.
Indice
1 Biografia
2 Opere
2.1 Opere minori
2.2 Bellum civile
3 Note
4 Bibliografia
5 Altri progetti
6 Collegamenti esterni
Biografia[modifica | modifica wikitesto]
Lo stesso argomento in dettaglio: Storia della letteratura latina (14 - 68).
Su Lucano ci sono giunte tre biografie antiche: quella di Svetonio nel De poetis, quella attribuita a Vacca e quella più breve, anonima, nel codice Vossianus; altre fonti sono Persio, il quindicesimo libro degli Annales di Tacito in riferimento alla congiura di Pisone e le Silvae di Stazio.[1]
Marco Anneo Lucano nacque a Cordova il 3 novembre del 39 d.C. da Marco Anneo Mela, fratello di Seneca[1] ma già nel 40 si trasferiva con la famiglia a Roma, dove fu allievo dello stoico Lucio Anneo Cornuto e nella cui scuola avrebbe stretto amicizia con Aulo Persio Flacco[1].
Entrato a far parte della cerchia di amici intimi dell'imperatore Nerone, questi gli concesse di ricoprire la questura prima di raggiungere l'età minima prevista e di entrare a far parte del collegio degli auguri[2]. Nel 60, inoltre, partecipava ai Neronia, i certamina poetici indetti da Nerone, recitandovi le sue laudes indirizzate al principe; inoltre, secondo alcune fonti antiche, pubblicò i primi tre libri della Pharsalia[2].
Tuttavia, per motivi incerti (si pensa per presunta gelosia che l'imperatore nutriva nei confronti del giovane poeta) si creò una rottura tra Nerone e Lucano, che, infine, aderì alla congiura di Pisone. Le biografie di Vacca e Svetonio divergono sui motivi di questo contrasto: Svetonio, infatti, racconta che il contrasto tra i due era da imputarsi totalmente all'impulsività di Lucano che si sarebbe offeso quando Nerone, nel bel mezzo di una esibizione del poeta, convocò una seduta straordinaria in senato e se ne andò con il solo scopo di fargli perdere il filo; Lucano, quindi, avrebbe iniziato a pronunciare frecciate e forti allusioni all'imperatore fino ad entrare a far parte della congiura e addirittura a diventarne paene signifer[3]. Vacca, invece, attribuisce la rottura fra i due solamente all'invidia di Nerone, il quale sarebbe stato geloso dei successi di Lucano e avrebbe proibito al poeta di far versi e di praticare l'attività forense, attività, quest'ultima, di cui solo in Vacca troviamo un riferimento.[4]: tale versione sarebbe avvalorata da Tacito, che racconta come Nerone, dopo aver tentato di emulare Lucano, avrebbe impedito al poeta di esibirsi[5].
Secondo Tacito, una volta scoperta la congiura, Lucano negò insieme ad altri due suoi compagni congiurati, Quinziano e Senecione, il proprio coinvolgimento nel complotto e solo davanti a una promessa di impunità il poeta denunciò addirittura la madre.[6]; notizia, quest'ultima, confermata da Svetonio, che afferma che Lucano avrebbe sperato di trarre un vantaggio dal denunciare la madre nonostante questa fosse innocente, dal momento che Nerone stesso si era macchiato del matricidio di Agrippina.[7]. Tuttavia, secondo Tacito, la madre Acilia dopo la denuncia non fu né condannata né assolta, ma semplicemente dissimulata, cioè non fu presa in considerazione[8].
A Lucano, così come a molti altri, viene dato l'ordine di togliersi la vita, il 30 aprile del 65, a soli 25 anni[1].
Opere[modifica | modifica wikitesto]
Lo stesso argomento in dettaglio: Pharsalia.
Opere minori[modifica | modifica wikitesto]
Ci sono giunte notizie e frammenti di molti suoi componimenti, andati perduti: i Saturnalia, 10 libri di Silvae, una tragedia Medea, il carme Orpheus, oltre ai poemetti giovanili Iliaca e Catachthonion.
Il numero e la varietà delle composizioni perdute di cui si ha notizia indicano un'eccezionale precocità artistica, unita a una notevole versatilità. Dai titoli delle opere perdute trapela l'adesione ai gusti neroniani: antichità troiane e poesia di intrattenimento, ricca di spunti occasionali e raffinata nella fattura.
Bellum civile[modifica | modifica wikitesto]
Ci è tuttavia pervenuto integralmente il Bellum Civile o Pharsalia (Farsaglia) in 10 libri di ca. 8000 versi, che rimase incompiuto per la morte dell'autore: si arresta, infatti, al X libro. Argomento dell'opera è la guerra civile che oppose Cesare a Pompeo e che ebbe nella battaglia di Farsalo il suo punto culminante, raccontato da Lucano nel VII libro.
Pharsalia, circa 1493
Esistono tesi secondo le quali sua moglie, Polla Argentaria, sarebbe l'autrice di gran parte dell'opera, dal momento che Lucano dovette recidersi le vene su ordine di Nerone all'età di soli 25 anni. Lucano utilizzò molto probabilmente come fonti storiche Tito Livio, Asinio Pollione e Seneca il Retore: tutti storiografi filo-repubblicani; anche se molti studiosi hanno riscontrato distorsioni e deformazioni dei fatti storici apportati dal poeta (soprattutto alla luce dei confronti con il De Bello Civili di Cesare).
Lucano elimina del tutto l'apparato divino (in contrasto con la tradizione dei poemi epici), poiché si tratta di una vicenda storica e recupera in parte l'elemento "meraviglioso" con l'introduzione di sogni, visioni, profezie, eventi naturali, pratiche magiche. L'opera è però atipica sin dalla scelta del tema, poiché tutti i poeti latini che si erano occupati di vicende storiche lo avevano fatto con l'intento di celebrare Roma e la sua grandezza; Lucano, al contrario, presenta la guerra civile come un evento funesto che ha innescato la decadenza della Roma repubblicana. La condanna di Lucano è violenta; non si è trattato di una guerra normale, ma di una guerra plus quam civile, poiché Pompeo e Cesare sono legati da vincoli di parentela.
Il racconto, poi, procede senza alcuna regolarità narrativa: gli episodi vengono selezionati, diluiti o riassunti, a seconda delle necessità del poeta, che imposta quindi in maniera alquanto soggettiva (non mancano neppure i commenti ai singoli episodi) tutta la sua opera.
Nei manoscritti che la tramandano è sempre citata come Bellum civile ("La guerra civile"), ma il titolo esatto dovrebbe essere proprio Pharsalia, in base a quello che lo stesso Lucano dice nel IX libro:
(LA)
« Pharsalia nostra / vivet, et a nullo tenebris damnabitur aevo »
(IT)
« La nostra Pharsalia / vivrà e da nessuna epoca sarà condannata all'oblio »
(Pharsalia, 985-986.)
La Pharsalia fu una delle fonti più preziose per Dante Alighieri, che spesso la citò nella Divina Commedia. Grande è, infatti, la considerazione di Dante per Lucano. Nell'Inferno (IV) egli lo pone tra i cinque sommi poeti che lo precedono ("sì ch'io fui sesto tra cotanto senno"): Virgilio, Omero, Orazio, Ovidio e, appunto, Lucano.
Note[modifica | modifica wikitesto]
^ a b c d Gian Biagio Conte, p. 367.
^ a b Errore nell'uso delle note: Marcatore <ref> non valido; non è stato indicato alcun testo per il marcatore p.367.
^ Luca Canali, pp.12-13
^ Luca Canali, p.13
^ Tacito, XV, 49
^ Tacito, XV, 56
^ Luca Canali, p.14
^ Tacito, XV, 71
Bibliografia[modifica | modifica wikitesto]
Gian Biagio Conte, et al., Letteratura Latina, 13ª ed., Le Monnier, 2009, p. 685, ISBN 978-88-00-42156-0. URL consultato il 24 novembre 2011.
Luca Canali, La guerra civile o Farsaglia, 5ª ed., Milano, Biblioteca universale Rizzoli, aprile 1996 [marzo 1981], p. 660, ISBN 88-17-12299-8. URL consultato il 24 novembre 2011.
(LA) Tacito, Annales.
Lucano, “Pharsalia”, A cura di Maria Carla Marinoni, Firenze, Sismel - Edizioni del Galluzzo, 2011 (Società internazionale per lo studio del Medioevo latino)
(LA) Marco Anneo Lucano, Pharsalia, Leidae, apud Conradum Wishoff, Danielem Goetval, et Georg. Jacob. Wishoff, fil. Conrad, 1740.
Altri progetti[modifica | modifica wikitesto]
Altri progetti
Wikisource
Wikiquote
Wikimedia Commons
Wikisource contiene una pagina dedicata a Marco Anneo Lucano
Wikiquote contiene citazioni di o su Marco Anneo Lucano
Wikimedia Commons contiene immagini o altri file su Marco Anneo Lucano
Collegamenti esterni[modifica | modifica wikitesto]
A. G. A., «LUCANO (M. Annaeus Lucanus)» la voce nella Enciclopedia Italiana, Volume 21, Roma, Istituto dell'Enciclopedia Italiana, 1934.
Ettore Paratore, «Lucano, Anneo» la voce nella Enciclopedia Dantesca, Roma, Istituto dell'Enciclopedia Italiana, 1970.
Lucano. La guerra civile dal sito "latinovivo.com".
LUCANUS, www.let.kun.nl/. URL consultato il 1º gennaio 2016 (archiviato dall'url originale il 1º gennaio 2016).
De bello civile, su Intratext. URL consultato il 18 aprile 2016. testo con concordanze e liste di frequenza.
V · D · M
Tragedie latine
Seneca
Agamennone • Edipo • Ercole furioso • Ercole sul monte Eta • Fedra • Le fenicie • Le troiane • Medea • Tieste • Ottavia (spuria)
Tragedie perdute
o frammentarie
Accio
Achille • Alcesti • Andromeda • Antigone • Astianatte • Deifobo • Ecuba • Filottete • Il giudizio delle armi • Le fenicie • Medea • Prometeo
Ennio
Achille • Aiace • Alessandro • Ambracia • Andromaca prigioniera • Ecuba • Ifigenia • Il riscatto di Ettore • Le sabine • Medea • Tieste
Pacuvio
Antiope • Atalanta • Crise • Ermione • Il bagno • Il giudizio delle armi • Iliona • Medo • Oreste schiavo • Penteo • Peribea • Teucro
Livio Andronico
Aiace fustigatore • Andromeda • Egisto • Il cavallo di Troia
Nevio
Casteggio • Licurgo • Romolo
Ovidio
Medea
Lucano
Medea
Teatro latino • Cothurnata • Praetexta • Frammento
Controllo di autorità
VIAF: (EN) 100902938 · LCCN: (EN) n79089234 · ISNI: (EN) 0000 0001 2145 5029 · GND: (DE) 118574701 · BNF: (FR) cb11913555f (data) · NLA: (EN) 35315091 · BAV: ADV10279681 · CERL: cnp01259670
Portale Antica Roma
Portale Biografie
Portale Filosofia
Portale Letteratura
Estratto da "https://it.wikipedia.org/w/index.php?title=Marco_Anneo_Lucano&oldid=84543083"
Categorie: Poeti romaniNati nel 39Morti nel 65Nati il 3 novembreMorti il 30 aprileNati a CordovaMorti a RomaMarco Anneo LucanoPersonaggi citati nella Divina Commedia (Inferno)Poeti suicidiCategorie nascoste: Pagine con errori nell'uso delle noteBioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice NLAVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
AragonésالعربيةБеларускаяБеларуская (тарашкевіца)‎БългарскиCatalàČeštinaDanskDeutschΕλληνικάEnglishEsperantoEspañolEestiEuskaraEstremeñuفارسیSuomiFrançaisעבריתMagyarՀայերենIdoÍslenska日本語한국어КыргызчаLatinaLietuviųLatviešuमराठीNederlandsNorsk bokmålਪੰਜਾਬੀPolskiPortuguêsRomânăРусскийSicilianuScotsSrpskohrvatski / српскохрватскиSlovenčinaSlovenščinaSvenskaTürkçeУкраїнська中文文言粵語
Modifica collegamenti
Questa pagina è stata modificata per l'ultima volta il 29 nov 2016 alle 21:00.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile