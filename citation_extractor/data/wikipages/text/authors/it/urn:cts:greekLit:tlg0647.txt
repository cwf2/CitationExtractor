Trifiodoro - Wikipedia
Trifiodoro
Da Wikipedia, l'enciclopedia libera.
Vai a:					navigazione, 					ricerca
Trifiodoro (in greco antico: Τριφιόδωρος, Triphiódoros; Egitto, 250 d.C. circa – ...) è stato uno scrittore e poeta greco antico.
Indice
1 Biografia
2 La Presa di Troia
3 Note
4 Bibliografia
5 Voci correlate
6 Altri progetti
7 Collegamenti esterni
Biografia[modifica | modifica wikitesto]
Nato in Egitto, vissuto alla metà del III secolo d. C., autore di svariate opere perdute (Marathoniaca, una storia di Ippodamia e una rielaborazione dell'Odissea). In effetti, quel poco che si conosce della vita di Trifiodoro proviene dal lessico bizantino Suda [1] che indica che egli era di Panopoli (oggi Akhmim, Egitto) e che era un grammatico e poeta epico, ma non aiuta con la sua datazione.
Tradizionalmente era datato al V secolo, poiché da un lato si riteneva imitasse le "Dionisiache" di Nonno di Panopoli (a sua volta datato al IV-V secolo), dall'altro, appariva imitato da Colluto, vissuto sotto l'imperatore Anastasio, 491-518. Tuttavia, la pubblicazione nel 1970 di un frammento di papiro da Ossirinco[2], che contiene i versi 301-402 del Sacco di Troia e datato al III secolo o agli inizi del IV, ha fatto anticipare la sua datazione al III secolo[3].
La Presa di Troia[modifica | modifica wikitesto]
Di Trifiodoro ci rimane un epillio, dal titolo La presa di Troia (Ἰλίου Ἅλωσις, in latino Ilii excidium), in 691 esametri dattilici, stilisticamente vicino, come detto, a Nonno di Panopoli e a Quinto Smirneo, edito per la prima volta da Aldo Manuzio nel 1521 insieme a opere di Quinto Smirneo e di Colluto.
Il poeta, dopo una brevissima invocazione a Calliope, parla della situazione disastrosa delle truppe dei Greci e Troiani (vv. 6-39): entrambi sono minati dalla stanchezza di anni di combattimenti e di pesanti perdite.
Poi i greci catturano Eleno, veggente di Troia e, seguendo il suo consiglio, chiamano Neottolemo (figlio di Achille) per rinfrancare l'esercito e rubare il Palladio da Troia (vv. 40-56). La costruzione del cavallo di legno è ispirata da Atena e il poeta ne dà una lunga descrizione (vv. 57-107), dopodiché i greci tengono un'assemblea in cui Odisseo convince i combattenti più coraggiosi a nascondersi con lui nel cavallo e il resto delle truppe a fingere di fuggire da Troia, mentre si prepareranno a tornare nella notte seguente (108-234).
Il mattino seguente i Troiani scoprono la scomparsa dell'esercito acheo, ispezionano il loro accampamento e ammirano il cavallo di legno (235-257). Sinone appare davanti a loro coperto di sangue e convince Priamo a prendere il cavallo nella loro cittadella per conquistare l'attenzione di Atena ed evitare che aiuti i greci a tornare (258-303). I Troiani decidono di trasportare il cavallo e rompono le mura, altrimenti indistruttibili, di Troia per portarlo nella loro cittadella (304-357), al che Cassandra cerca di farli rinsavire, ma, su ordine di Priamo, viene allontanata (358-443).
Mentre si festeggia la fine della guerra, Afrodite dice ad Elena di riunirsi a Menelao (che si nasconde nel cavallo): sicché Elena va al tempio di Atena, dove il cavallo è tenuto e chiama per nome gli eroi nascosti, fingendo di imitare le voci delle loro mogli, in modo da tentarli ad uscire. Uno di loro, Anticlo, sta per cedere e Odisseo deve strangolarlo, mentre per ordine di Atena Elena si reca nella sua stanza e accende una torcia per chiamare la flotta greca a Troia per la battaglia finale (454-498a).
Mentre i Troiani sono sopraffatti da un sonno profondo, gli dei abbandonano Troia ed Elena e Sinone accendono le torce per guidare il ritorno della flotta greca (498b-521). La flotta arriva e i guerrieri nascosti lasciano il cavallo, dando inizio ad una lunga notte di combattimenti, ricca di episodi drammatici (506-663).
Il poeta poi decide di porre fine alla narrazione e concludere (664-667) con la una breve descrizione di come, all'inizio del nuovo giorno, i vincitori controllino i sopravvissuti e bottino, mettano Troia a fuoco, sacrifichino Polissena per placare lo spirito di Achille, distribuiscano il bottino e lascino la città per sempre (668-691).
Note[modifica | modifica wikitesto]
^ T 1111 e 1112.
^ P.Oxy. 41,2946.
^ Si vedano, al riguardo, le edizioni di Livrea, Gerlaud e Dubielzig)
Bibliografia[modifica | modifica wikitesto]
A. W. Mair, Oppian, Colluthus, Tryphiodorus, Cambridge, London 1958.
P. L. M. Leone, Ancora sulla Presa di Troia di Trifiodoro, in <<Quaderni Urbinati di Civiltà Classica>>, VI (1984), pp. 5-15.
Voci correlate[modifica | modifica wikitesto]
Letteratura greca alto imperiale
Altri progetti[modifica | modifica wikitesto]
Altri progetti
Wikisource
Wikisource contiene una pagina dedicata a Trifiodoro
Collegamenti esterni[modifica | modifica wikitesto]
(EN) http://www.theoi.com/Text/Tryphiodorus.html
(IT) http://www.miti3000.it/mito/biblio/trifiodoro/caduta_troja.htm
Controllo di autorità
VIAF: (EN) 87464456 · LCCN: (EN) n80128532 · ISNI: (EN) 0000 0000 8120 1680 · GND: (DE) 118760890 · BNF: (FR) cb11927188g (data) · BAV: ADV12236074 · CERL: cnp00962572
Portale Antica Grecia
Portale Biografie
Portale Letteratura
Estratto da "https://it.wikipedia.org/w/index.php?title=Trifiodoro&oldid=85419019"
Categorie: Scrittori greci antichiPoeti greci antichiCategorie nascoste: Anno di morte sconosciutoBioBotVoci con template Bio e LuogoNascita assente su WikidataVoci con template Bio e AnnoNascita assente su WikidataVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikisource
In altre lingue
БългарскиCatalàDeutschΕλληνικάEnglishEspañolSuomiFrançaisPolski
Modifica collegamenti
Questa pagina è stata modificata per l'ultima volta il 18 gen 2017 alle 19:31.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile