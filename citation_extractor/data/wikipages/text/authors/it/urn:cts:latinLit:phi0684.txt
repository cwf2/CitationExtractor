Marco Terenzio Varrone - Wikipedia
Marco Terenzio Varrone
Da Wikipedia, l'enciclopedia libera.
Vai a:					navigazione, 					ricerca
Marco Terenzio Varrone
Questore della Repubblica romana
Nome originale
Marcus Terentius Varro
Nascita
116 a.C.
Rieti
Morte
27 a.C.
Roma
Gens
Terentia
Questura
78 a.C. in Illyricum
Propretura
49 a.C. in spagna
Marco Terenzio Varrone, in latino Marcus Terentius Varro (Rieti, 116 a.C. – Roma, 27 a.C.) è stato un letterato, scrittore e militare romano.
« Tu ci hai fatto luce su ogni epoca della patria, sulle fasi della sua cronologia, sulle norme dei suoi rituali, sulle sue cariche sacerdotali, sugli istituti civili e militari, sulla dislocazione dei suoi quartieri e vari punti, su nomi, generi, su doveri e cause dei nostri afferi, sia divini che umani. »
(Marco Tullio Cicerone, Academica Posteriora, I 9 - trad. A. D'Andria)
Indice
1 Biografia
2 Opere
2.1 Produzione e trasmissione
2.2 Il filologo ed erudito
2.3 La produzione a sfondo filosofico
3 Note
4 Bibliografia
5 Voci correlate
6 Altri progetti
7 Collegamenti esterni
Biografia[modifica | modifica wikitesto]
Statua di Varrone a Rieti
Marco Terenzio Varrone nacque a Rieti (o in alta Sabina) nel 116 a.C.: per tale motivo è detto Reatino (attributo che lo distingue da Varrone Atacino, vissuto nello stesso periodo)[1].
Nato da una famiglia di nobili origini, aveva rilevanti proprietà terriere in Sabina[2], dove fu educato con disciplina e severità dai familiari, integrate dall'acquisto di lussuose ville a Baia e fondi terrieri a Tusculum e Cassino.
A Roma compì studi avanzati presso i migliori maestri del tempo: tra gli altri, studi di grammatica presso Lucio Elio Stilone Preconino, che lo fece appassionare anche agli studi etimologici e retorici[3] e di linguistica e filologia con Lucio Accio, a cui dedicò la sua prima opera grammaticale De antiquitate litterarum.
Come molti giovani romani, compì un viaggio in Grecia fra l'84 a.C. e l'82 a.C., dove ascoltò filosofi accademici come Filone di Larissa e Antioco di Ascalona, da cui dedusse una posizione filosofica di tipo eclettico[4].
A differenza di molti altri eruditi del tempo, Varrone non si ritirò dalla vita politica ma, anzi, vi prese parte attivamente accostandosi agli optimates, forse anche influenzato dall'estrazione sociale. Dopo aver, infatti, percorso le prime tappe del cursus honorum (triumviro capitale nel 97 a.C., questore lo stesso anno, legato in Illiria nel 78 a.C.) fu vicino a Pompeo, per il quale ricoprì incarichi di grande importanza: fu legato e proquestore in Spagna fra il 76 a.C. e il 72 a.C. e combatté nella guerra contro i pirati difendendo la zona navale tra la Sicilia e Delo.[5]
Allo scoppio della guerra civile nel 49 a.C. fu propretore in Spagna: in una guerra che vedeva i romani contro i romani, tentò un'incerta difesa del suo territorio che si concluse in una resa che Gaio Giulio Cesare, nei Commentarii de bello civili, definì poco gloriosa[6].
Dopo la disfatta dei pompeiani, si avvicinò, comunque, a Cesare, che apprezzò il Reatino soprattutto sul piano culturale, affidandogli la costituzione di due biblioteche, una di testi latini l'altra di testi greci, ma che, dopo le idi di Marzo, furono sospese[7].
Dopo la morte del dittatore, anzi, fu inserito nelle liste di proscrizione sia di Antonio che di Ottaviano (interessati più alle sue ricchezze che a punire i congiuranti), da cui si salvò grazie all'intervento di Fufio Caleno per poi avvicinarsi a Ottaviano a cui dedicò il De gente populi Romani volto alla divinizzazione della figura di Giulio Cesare.[8].
Morì quasi novantenne nel 27 a.C. dopo aver scritto una produzione di oltre 620 libri, suddivisi in circa settanta opere[9].
Opere[modifica | modifica wikitesto]
Lo stesso argomento in dettaglio: De lingua Latina e De re rustica (Varrone).
Marco Terenzio Varrone
Produzione e trasmissione[modifica | modifica wikitesto]
La vasta produzione di Varrone fu suddivisa da San Gerolamo in un catalogo (incompleto, poiché sono elencati circa la metà degli scritti del reatino)[10]: in totale, le opere varroniane sono verosimilmente 74, suddivise in 620 volumi, sebbene Varrone stesso, a 77 anni, abbia riferito di aver scritto 490 libri[11].
Le opere varroniane, secondo l'argomento, possono essere suddivise in vari gruppi, dalle opere di erudizione, filologia e storia a quelle giuridiche e burocratiche, dalle opere di filosofia e agricoltura alle opere di poesia, di linguistica e letteratura; di retorica e diritto, con ben 15 libri De iure civili; di filosofia.
Di questa enorme produzione è pervenuta (quasi integra) solo un'opera, il De re rustica, mentre del De lingua Latina sono pervenuti solo 6 libri su 25.
Probabilmente, causa del quasi completo naufragio della immane bibliografia varroniana è che, avendo compulsato tanta parte della cultura grecoromana precedente, divenne la fonte indispensabile per gli autori successivi, perdendosi, per così dire, per assimilazione.
Il filologo ed erudito[modifica | modifica wikitesto]
Dell'attività filologica varroniana fa testimonianza il cosiddetto "canone varroniano, elaborato a partire da due opere", le Quaestiones Plautinae e il De comoediis Plautinis, in cui Varrone ripartì il corpus plautino, che includeva 130 fabulae: di queste, 21 vengono definite autentiche, 19 di origine incerta, dette "pseudo-varroniane" e le restanti spurie[12].
Si occupó, comunque, soprattutto di antiquaria, con i 41 libri di Antiquitates, il suo capolavoro, divisi tra i 25 di res humanae e 16 di res divinae, fonte precipua di Agostino nel De civitate Dei[13]: proprio da Agostino si evidenzia l'attenzione di Varrone sulla religione "civile", con una compiuta disamina su culti e tradizioni, pur con acute critiche alla teologia mitica dei poeti in nome di una theologia naturalis.
La produzione a sfondo filosofico[modifica | modifica wikitesto]
Nell'ambito filosofico, notevoli dovevano essere i Logistorici (dal greco “discorsi di storia”)[14] un'opera in 76 libri, composta in forma di dialogo in prosa, di argomento morale e antiquario, in cui ogni libro prendeva il nome di un personaggio storico e un tema di cui il personaggio costituiva un modello, come il Marius, de fortuna o il Catus, de liberis educandis[15]: probabilmente questi dialoghi storico-filosofici furono tra i modelli espositivi del Laelius e del Cato Maior di Cicerone[16].
All'interesse filosofico e divulgativo di Varrone, probabilmente scritte lungo tutto il corso della sua parabola culturale, riconducevano le Saturae Menippeae[17], che prendevano come modello Menippo di Gadara, esponente della filosofia cinica (da cui il nome). Esse, scritte tra l'80 a.C. e il 46 a.C., si componevano di 150 libri, in prosa e in versi, di cui però ci rimangono circa 600 frammenti e novanta titoli, di argomento soprattutto filosofico, ma anche di critica dei costumi, morale, con rimpianti sui tempi antichi in contrasto con la corruzione del presente. Ciascuna satira recava un titolo, desunto da proverbi (Cave canem con allusione alla mordacità dei filosofi cinici) o dalla mitologia (Eumenides contro la tesi stoico-cinica per cui gli uomini sono folli, Trikàranos, il mostro a tre teste, con un mordace riferimento al primo triumvirato) ed era caratterizzata da lessico popolaresco, polimetria e, come in Menippo, uno stile tragicomico[18].
Note[modifica | modifica wikitesto]
^ Valerio Massimo, VII 3.
^ Aulo Gellio, III 10, 7.
^ Ce ne parla Varrone stesso in De lingua latina, VII 12.
^ Cicerone, Academica posteriora, I 7, 12.
^ Appiano, Guerre civili, IV 47; Varrone, De re rustica, II 10, 8 e III 12, 7.
^ II 17.
^ Svetonio, Cesare, 44, 2.
^ Appiano, IV 47.
^ Ausonio, Commemoratio professorum Burdigalensium, XX, 10.
^ Chronicon, ann. 1901 e 1989.
^ Aulo Gellio, II 10, 17.
^ Gellio, III 3, 9.
^ I frammenti sono editi nella capitale edizione in due volumi di B. Cardauns, Wiesbaden 1976.
^ Cfr. lo studio di B. Zucchelli, Varro logistoricus. Studio letterario e prosopografico, Parma 1981.
^ Cfr., ad esempio, il Fr. XIX Riese: "Da ragazzo, avevo solo una tunica modesta e una toga, calzature senza fascette, un cavallo non sellato; bagno giornaliero, niente e, davvero di rado, una tinozza".
^ N. Horsfall, Varrone, in Letteratura Latina Cambridge', vol. 1, Milano, Mondadori, 2007, pp. 474-475.
^ Cfr. M. Salanitro, Le Menippee di Varrone, con traduzione e commento, Roma 1990.
^ Sulla satira varroniana, cfr. L. Alfonsi, Le Menippee di Varrone, in "ANRW", I (1973), n. 3, pp. 26-59.
Bibliografia[modifica | modifica wikitesto]
F. Della Corte, Varrone, il terzo gran lume romano, Firenze, Sansoni, 1970.
A. Traglia, Introduzione a Opere di Marco Terenzio Varrone, Torino, UTET, 1979, pp. 9-47.
Voci correlate[modifica | modifica wikitesto]
Satira menippea
Biblioteche romane
Altri progetti[modifica | modifica wikitesto]
Altri progetti
Wikisource
Wikiquote
Wikimedia Commons
Wikisource contiene una pagina dedicata a Marco Terenzio Varrone
Wikiquote contiene citazioni di o su Marco Terenzio Varrone
Wikimedia Commons contiene immagini o altri file su Marco Terenzio Varrone
Collegamenti esterni[modifica | modifica wikitesto]
M. Ter. Varronis De lingua Latina libri qui supersunt: cum fragmentis ejusdem, Biponti, ex typographia societatis, 1788.
(LA, IT) Biblioteca degli scrittori latini con traduzione e note: Terentii Varronis quae supersunt opera, Venetiis, excudit Joseph Antonelli, 1846.
(LA, FR) Les agronomes latins, Caton, Varron, Columelle, Palladius, avec la traduction en français, a cura di M. Nisard, Paris, Firmin Didot Fréres, 1856, pp. 53 ss.
Grammaticae Romanae Fragmenta, a cura di Gino Funaioli, Lipsiae, in aedibus B. G. Teubneri, 1907, vol. 1, pp. 179 ss.
M. Terenti Varronis saturarum menippearum reliquiae, cur. Alexander Riese, Lipsiae, in aedibus B. G. Teubneri, 1865.
Frammenti di Varrone su www.latin.packhum.org.
V · D · M
Opere di Marco Terenzio Varrone
Opere pervenute
De lingua Latina · De re rustica
Marco Terenzio Varrone
116 ~ 27 a.C.
Opere perdute
De actionibus scaenicis · De actis scaenicis · De antiquitate litterarum · De comoediis Plautinis · De compositione saturarum · De descriptionibus · De lectionibus · De origine linguae Latinae · De personis · De poematis · De poetis · De proprietate scriptorum · De scaenicis originibus · De sermone Latino · De similitudine verborum · De utilitate sermonis · Quaestiones Plautinae · Saturae Menippeae
Guerra civile romana (49-45 a.C.)
Eventi e fonti
Guerra civile romana (49-45 a.C.) • Cronologia della guerra civile romana (49-45 a.C.) • Fonti e storiografia • Commentarii de bello civili
Gaio Giulio Cesare, vincitore della guerra civile
Scenario geopolitico
Repubblica romana • Regno tolemaico d'Egitto
Battaglie
49 a.C.: Corfinio (15-21 febbraio) • Brindisi (9-18 marzo) • Marsiglia (19 aprile-fine ottobre) • Lerida (22 giugno-2 agosto) • Marsiglia (27 giugno) • Tauroento (luglio) • Utica (16 agosto) • Bagradas (20 agosto)
48 a.C.: Dyrrhachium (25 giugno-17 luglio) • Farsalo (9 agosto) • Alessandria d'Egitto
47 a.C.: Nilo • Zela
46 a.C.: Ruspina • Tapso
45 a.C.: Munda
Protagonisti
Romani: Asinio Pollione • Attio Varo • Aulo Irzio • Bruto • Caninio Rebilo • Cassio • Catone Uticense • Cesare • Cicerone • Decimo Giunio Bruto Albino • Domizio Calvino • Fausto Cornelio Silla • Gaio Claudio Marcello • Gaio Scribonio Curione • Gaio Trebonio • Gneo Pompeo • Labieno • Lucio Afranio • Lucio Cornelio Lentulo Crure • Lucio Domizio Enobarbo • Lucio Minucio Basilo • Lucio Roscio Fabato • Lucio Scribonio Libone • Lucio Vibullio Rufo • Marco Antonio • Metello Pio • Marco Petreio • Munazio Planco • Pompeo Magno • Publio Cornelio Lentulo Spintere • Publio Cornelio Silla • Quinto Azio Varo • Sesto Pompeo • Sesto Quintilio Varo • Sallustio • Terenzio Varrone • Tito Annio Milone
Africani e Orientali: Achilla • Arsinoe IV • Bogud • Cleopatra • Erode Antipatro • Farnace II del Ponto • Giuba I • Mitridate di Pergamo • Potino • Tolomeo XIII
Eserciti
Esercito romano dopo la riforma mariana (e sua dimensione durante la guerra civile) • Esercito tolemaico
Guerra civile romana (49 ~ 45 a.C.)
Controllo di autorità
VIAF: (EN) 100219311 · LCCN: (EN) n79060808 · ISNI: (EN) 0000 0001 2145 2047 · GND: (DE) 118626183 · BNF: (FR) cb119277168 (data) · NLA: (EN) 35578074 · BAV: ADV11533382 · CERL: cnp00396771
Portale Agricoltura
Portale Antica Roma
Portale Biografie
Portale Letteratura
Estratto da "https://it.wikipedia.org/w/index.php?title=Marco_Terenzio_Varrone&oldid=85247518"
Categorie: Letterati romaniScrittori romaniMilitari romaniNati nel 116 a.C.Morti nel 27 a.C.Nati a RietiAgronomi romaniApicoltoriEnciclopedisti romaniPersone legate a CassinoStoria dell'agricolturaCategorie nascoste: BioBotVoci con codice VIAFVoci con codice LCCNVoci con codice ISNIVoci con codice GNDVoci con codice BNFVoci con codice NLAVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikimedia CommonsWikiquoteWikisource
In altre lingue
AsturianuБългарскиBrezhonegCatalàČeštinaDeutschΕλληνικάEnglishEsperantoEspañolEuskaraفارسیSuomiFrançaisעבריתHrvatskiMagyarՀայերենBahasa IndonesiaÍslenska日本語ქართული한국어LatinaLatviešuNederlandsNorsk bokmålPolskiPortuguêsРусскийScotsSrpskohrvatski / српскохрватскиSlovenčinaShqipСрпски / srpskiSvenskaTürkmençeTürkçeУкраїнська中文
Modifica collegamenti
Questa pagina è stata modificata per l'ultima volta il 12 gen 2017 alle 15:18.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile