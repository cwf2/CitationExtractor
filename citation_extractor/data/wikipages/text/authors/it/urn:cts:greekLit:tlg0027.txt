Andocide - Wikipedia
Andocide
Da Wikipedia, l'enciclopedia libera.
Vai a:					navigazione, 					ricerca
Disambiguazione – Se stai cercando l'omonimo ceramista, vedi Andocide (ceramista).
Andocide (in greco antico: Ἀνδοκίδης, Andokídēs; Atene, metà V secolo a.C. – 390 a.C. circa) è stato un oratore ateniese.
Indice
1 Biografia
2 Lo stile
3 Opere
4 Note
5 Bibliografia
6 Altri progetti
7 Collegamenti esterni
Biografia[modifica | modifica wikitesto]
Nato in una delle più nobili famiglie ateniesi attorno alla metà del V secolo a.C., nel demo di Cidateneo, da ragazzo frequentò i circoli oligarchici e fece parte della jeunesse dorée che aveva in Alcibiade il suo principale esponente[1].
Nel 415 a.C., alla vigilia della spedizione ateniese in Sicilia, venne coinvolto nello scandalo delle erme. Andocide riuscì ad evitare la condanna a morte denunciando quattro presunti colpevoli, ma la sua vita ne fu segnata per sempre: tradire i compagni di eteria era considerato dagli aristocratici il più infame dei crimini. Venne comunque costretto all'esilio a Cipro, dove si dedicò con profitto al commercio[2].
Tentò più volte di tornare in patria: nel 411 a.C., durante il regime oligarchico dei Quattrocento; nel 407 a.C., riuscendo a pronunciare il discorso Sul suo ritorno senza però riuscire a convincere l'assemblea; infine nel 402 a.C., quando riuscì a tornare approfittando dell'amnistia generale imposta dal re di Sparta Pausania agli Ateniesi dopo la fine della guerra del Peloponneso[3].
Tre anni più tardi, nel 399 a.C., venne accusato di aver violato i misteri eleusini, accusa pretestuosa che in realtà mirava a far riemergere la passata compromissione di Andocide con i gruppi legati ad Alcibiade, i quali erano soliti praticare oscene parodie dei misteri. Andocide scelse di difendersi da solo e a viso aperto ottenendo l'assoluzione con l' orazione Sui Misteri. La sua reintegrazione nella polis sembrava quasi fatta, ma così non era: durante la guerra di Corinto venne inviato come ambasciatore a Sparta con l'incarico di trattare la pace (392-391 a.C.); avendo però rinunciato alle colonie d'Asia, una volta tornato in patria venne accusato di corruzione e favoreggiamento. Provò a difendersi con l'orazione Sulla pace, senza ottenere nulla: venne esiliato e, a partire dal 390 a.C., non si sa più nulla di lui; anche data e luogo di morte sono sconosciuti.
Lo stile[modifica | modifica wikitesto]
Non essendo Andocide un oratore di professione, il suo stile è poco sorvegliato, spesso prolisso e ripetitivo, a volte sintatticamente involuto, ma non proprio privo di spontaneità e di vivacità, che gli derivano (soprattutto nella Sui Misteri) dalla passione che mette nel difendersi dalle calunnie dei suoi avversari, ed è privo di elaborati artifici retorici.
Andocide fu inserito nel Canone alessandrino al decimo posto fra i dieci principali oratori attici; Quintiliano ed Ermogene di Tarso gli riservarono invece giudizi negativi[4]. L'orazione Sul ritorno è influenzata da Antifonte, mentre la Sui misteri richiama la produzione di Lisia.
Un aspetto tipico della sua produzione è l'abilità nella narrazione, che si sviluppa soprattutto facendo attenzione ai piccoli particolari; le varie testimonianze sono, poi, poste in ordine cronologico. La sua importanza risiede soprattutto nell'eccezionalità della sua testimonianza, trattandosi di un protagonista della vicenda della mutilazione delle Erme, di cui conosce e denuncia nella Sui Misteri i veri responsabili, e testimone oculare di molte vicende dei gruppi segreti aristocratici di quel periodo.
Opere[modifica | modifica wikitesto]
Περὶ τῆς ἑαυτοῦ καθόδου (De Reditu, Sul suo ritorno)
Περὶ τῶν μυστηρίων (De Mysteriis, Sui misteri)
Περὶ τῆς πρὸς Λακεδαιμονίους εἰρήνης (De Pace, Sulla pace con gli Spartani)
Κατὰ Ἀλκιβιάδου (Contra Alcibiadem, Contro Alcibiade), in genere giudicato apocrifo.
Note[modifica | modifica wikitesto]
^ Plutarco, Alcibiade, 21.
^ Andocide, Sul ritorno, 25.
^ Andocide, Sul ritorno, 11-12.
^ Una summa dell'atteggiamento dei critici antichi verso Andocide è in Dionys. Hal., De Lys., 2.
Bibliografia[modifica | modifica wikitesto]
M. Marzi (a cura di), Oratori attici minori: Antifonte, Andocide, Dinarco, Demade, Torino, UTET, 1977.
Altri progetti[modifica | modifica wikitesto]
Altri progetti
Wikisource
Wikisource
Wikisource contiene una pagina dedicata a Andocide
Wikisource contiene una pagina in lingua greca dedicata a Andocide
Collegamenti esterni[modifica | modifica wikitesto]
Andocide (Opere nel Perseus Project)
V · D · M
Oratori attici
Andocide · Antifonte · Demostene · Dinarco · Eschine · Iperide · Iseo · Isocrate · Licurgo di Atene · Lisia
Controllo di autorità
VIAF: (EN) 110155699 · LCCN: (EN) n88141974 · SBN: IT\ICCU\CFIV\180847 · ISNI: (EN) 0000 0003 5568 4051 · GND: (DE) 118970593 · BNF: (FR) cb123142418 (data) · NLA: (EN) 35705640 · BAV: ADV11509077 · CERL: cnp00969359
Portale Antica Grecia
Portale Biografie
Estratto da "https://it.wikipedia.org/w/index.php?title=Andocide&oldid=84658770"
Categorie: Retori ateniesiNati ad Atene (città antica)Oratori atticiCategorie nascoste: BioBotVoci con template Bio e AnnoNascita assente su WikidataVoci con codice VIAFVoci con codice LCCNVoci con codice SBNVoci con codice ISNIVoci con codice GNDVoci con codice BNFVoci con codice NLAVoci con codice BAVVoci con codice CERLVoci biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiRegistratiEntra
Namespace
Voce
Discussione
Varianti
Visite
Leggi
Modifica
Modifica wikitesto
Cronologia
Altro
Ricerca
Navigazione
Pagina principaleUltime modificheUna voce a casoVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni sulla paginaElemento WikidataCita questa voce
Stampa/esporta
Crea un libroScarica come PDFVersione stampabile
In altri progetti
Wikisource
In altre lingue
CatalàDeutschΕλληνικάEnglishEspañolSuomiFrançaisGalegoעבריתMagyarÍslenska日本語LatinaNederlandsNorsk bokmålPortuguêsРусскийSrpskohrvatski / српскохрватскиSvenskaУкраїнська
Modifica collegamenti
Questa pagina è stata modificata per l'ultima volta il 7 dic 2016 alle 05:52.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le
Condizioni d'uso per i dettagli. Wikipedia® è un marchio registrato della Wikimedia Foundation, Inc.
Politica sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile